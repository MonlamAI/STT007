༄༅། །ཕྱི་ལོ་ ༢༠༡༣ ཟླ་ ༧ ཚེས་ ༢༧ དང་ ༢༨ ཉིན་སྤྱི་ནོར་༸གོང་ས་
༸སྐྱབས་མགོན་ཆེན་པོ་མཆོག་ནས་བོད་ཕྲུག་ན་གཞོན་རྣམས་ལ་
ལེགས་བཤད་བློ་གསར་མིག་འབྱེད་ཀྱི་བཀའ་ཁྲིད་སྩལ་
བའི་ནང་ཆོས་ངོ་སྤྲོད་སེམས་ཀྱི་དཔལ་ཡོན་
ཞེས་པ་བཞུགས་
སོ།།

ཡིག་ཐོག་ཕབ་བཤུ་བ། རྣམ་གྲྭ་ཐུབ་བསྟན་ཡར་འཕེལ།
༸གོང་ས་མཆོག་གི་གསུང་འབུམ་ཕྱོགས་སྒྲིག་ཁང་།

ནང་ཆོས་ངོ་སྤྲོད་སེམས་ཀྱི་དཔལ་ཡོན།

༸གོང་ས་མཆོག་གི་གསུང་འབུམ་ཕྱོགས་སྒྲིག་ཁང་ནས་དཔར་འགྲེམས་ཞུས།
ཕྱི་ལོ༌ ༢༠༡༣ ལོར་པར་ཐེངས་དང་པོར་པར་གྲངས་ ༢༠༠༠ ཐམ་པ་དཔར།
Gaden Phodrang Trust
All rights reserved
Complied, edited and published by
Gaden Phodrang Trust
www.dalailama.com

འབྲེལ་ཡུལ་ཞལ་བྱང་།

GADEN PHODRANG TRUST
Office of His Holiness the Dalai Lama
Thekchen Choeling P.o. McLeod Ganj,
Dharamsala,176219 Distt Kangra, (H.P) India
Tel:+91-1892-221343-221210 fax +91-1892-221813
E-mail: ohhdi@dalailama.com/ www.dalailama.com

སེར་བྱེས་རིག་མཛོད་དེབ་སྤྱིའི་ཨང་།

SJRB-0136
༸གོང་ས་མཆོག་གི་གསུང་འབུམ་ཕྱོགས་སྒྲིག་ཁང་གི་པར་གཞི་རང་སོར་བཞག་ཡོད།
སེར་བྱེས་རིག་མཛོད་རྩོམ་སྒྲིག་ཁང་གིས་འཕྲུལ་དེབ་ཏུ་བཟོས།
སེར་བྱེས་རིག་མཛོད་ཆེན་མོས་འགྲེམས་སྤེལ་བྱས།
༢༠༡༥ ཟླ་ ༥ པར་རྩོམ་སྒྲིག་བྱས།
༢༠༢༠ ཟླ་ ༧ པར་བསྐྱར་སྒྲིག་བྱས།

སེར་བྱེས་རིག་མཛོད་དྲ་བྱང་།

www.serajeyrigzodchenmo.org

ཡིག་འབྲེལ་དྲ་བྱང་།

serajeyrigzodchenmo@gmail.com

དཀར་ཆག
ཐོག་མའི་གླེང་བརྗོད།..........................................................................................................

1

ཉིན་དང་པོའི་བཀའ་ཆོས།...................................................................................................

1
ཀ༽ བོད་ཀྱི་ཆོས་རིག་གི་གལ་ཆེའི་རང་བཞིན།............................................................ 1

༄༅། །ལེགས་བཤད་བློ་གསར་མིག་འབྱེད་ཅེས་བྱ་བ་བཞུགས་སོ།།......................................

5
དང་པོ། ཆོས་བྱེད་དགོས་པའི་རྒྱུ་མཚན།..................................................................... 5
ཀ༽ ལེགས་བཤད་བློ་གསར་མིག་འབྱེད་ཀྱི་མཆོད་བརྗོད།................................. 5
ཁ༽ ཚད་མས་གཏན་ལ་ཕབ་པའི་ནང་ཆོས་ཀྱི་འགྲོ་ལུགས།............................... 7
ག༽ སྲོག་གཅོད་དང་དམར་ཟས་བླང་དོར་གྱི་སྐོར།......................................... 10
ང༽ ལུས་སེམས་ཀྱི་བདེ་སྡུག་གི་ཁྱད་པར།. ..................................................... 13
ཅ༽ བདེ་སྐྱིད་ཀྱི་འབྱུང་རྩ་ནི་བྱམས་བརྩེ་ཡིན་ཚུལ།........................................ 15
ཆ༽ ལྷ་མིའི་ཐེག་པ་དང་ཚངས་པའི་ཐེག་པ།. ................................................. 17
ཇ༽ ཆོས་བྱེད་དགོས་པའི་རྒྱུ་མཚན།. .............................................................. 19
ཉ༽ ཆོས་དང་མ་འབྲེལ་བའི་བཟང་སྤྱོད་ཀྱི་རིན་ཐང་།.................................... 22
ཏ༽ བདག་ལ་ཐོག་མཐའ་ཡོད་མེད་ཀྱི་ལྟ་བའི་སྐོར།........................................ 27
ཐ༽ ཤེས་པ་དང་ཤེས་པའི་རྒྱུ་ཡི་རྣམ་གཞག་སྐོར།.......................................... 33
ད༽ ཀླད་པ་ལས་ལོགས་སུ་ཤེས་པ་ཡོད་མེད།. ................................................ 36
ན༽ བག་ཆགས་དང་ལུས་ཀྱི་གྲུབ་ཆའི་ཁྱད་པར།............................................ 39
པ༽ སྐྱེ་བ་སྔ་ཕྱིའི་སྐོར་དཔེ་དང་བཅས་པ།...................................................... 41

དཀར་ཆག

གཉིས་པ། གཞི་བདེན་པ་གཉིས་ཀྱི་ངོས་འཛིན།. .......................................................

45
ཀ༽ སྟོང་ཉིད་ཀྱི་གོ་དོན་དང་རྣམ་གྲངས།. ..................................................... 48
ཁ༽ ཕུང་ཁམས་སྐྱེ་མཆེད་ཀྱི་རྣམ་གཞག།. ...................................................... 50

ཉིན་དང་པོའི་དྲི་བ་དང་དེའི་བཀའ་ལན།........................................................................

54
ཀ༽ ཐུན་མོང་དང་ཐུན་མིན་གྱི་ལྷ་ངོས་འཛིན་ཚུལ།. ................................................ 54
ཁ༽ བསང་གསོལ་ལྟ་བུ་བན་བོན་གྱི་ལུགས་གང་ཡིན།.............................................. 57
ག༽ ཞལ་འདོན་གང་ཞིག་བྱས་ན་དགེ་མཚན་ཆེ་མིན།.............................................. 58
ང༽ རང་གཅེས་འཛིན་གྱི་རྒྱུ་རྐྱེན་དང་སེལ་ཐབས།................................................... 60
ཅ༽ ཆོས་སྲིད་ཟུང་འབྲེལ་གྱི་གོ་དོན་དང་དགེ་སྐྱོན།................................................. 62
ཆ༽ དམར་ཟས་སྤངས་ཏེ་དཀར་ཟས་བསྟེན་དགོས།. ............................................... 65
ཇ༽ ཚན་རིག་པས་ཤེས་པ་ཕྲག་རགས་འདོད་མིན།. ................................................. 68
ཉ༽ ཆོས་དང་མ་འབྲེལ་བའི་བཟང་སྤྱོད་ཀྱི་རིན་ཐང་།............................................. 72

ཉིན་གཉིས་པའི་བཀའ་ཆོས།. ...........................................................................................

78
ཀ༽ ཆོས་རབ་ཏུ་རྣམ་འབྱེད་ཀྱི་ཤེས་རབ་སྤེལ་ཐབས།. ............................................. 78
ཁ༽ དུས་རབས་ཉི་ཤུ་པ་དམག་འཁྲུག་གི་དུས་རབས།.............................................. 80
ག༽ འཚེ་མེད་ཞི་བདེའི་དུས་རབས་སྐྲུན་ཐབས།........................................................81
ང༽ མི་གཅིག་གྱུར་གྱི་འདུ་ཤེས་དང་ལས་འགན།...................................................... 86
ཅ༽ ཕྱི་ནང་དཔལ་ཡོན་གཉིས་ལྡན་ཞིག་དགོས་ཚུལ།............................................... 88
ཆ༽ དྲང་བདེན་དང་། གུང་ཁྲན་གྱི་དགེ་སྐྱོན།........................................................... 90
ཇ༽ བྱམས་བརྩེའི་རིག་གཞུང་དང་། རིགས་ལམ་གྱི་ལེགས་སྐྱེས།............................... 93
ཇ༽ དཔལ་ནཱ་ལེནྡྲའི་ཆོས་བརྒྱུད་དང་། བོད་ཀྱི་སྐད་ཡིག......................................... 96
ཉ༽ དགོན་སྡེ་རྣམས་སློབ་གཉེར་ཁང་དུ་སྒྱུར་ཐབས།............................................... 99
ཏ༽ དུས་རབས་ཉེར་གཅིག་པའི་བོད་མིའི་ཆ་རྐྱེན།.................................................. 101
vi

དཀར་ཆག

ཐ༽ སྐྱེ་བ་སྔ་ཕྱི་འདོད་མིན་དང་དེ་དག་གི་དགེ་སྐྱོན།.............................................

104
ད༽ ནང་པའི་རྒྱལ་ཁབ་དང་ནང་པ་ནང་ཆོས།....................................................... 106
ན༽ གྲྭ་རྒྱུན་གྱི་ཡོང་ཁུངས་དང་ནང་ཆོས་འཛིན་སྐྱོང་།........................................... 108
པ༽ བོད་མིའི་གཅེས་ནོར་ལ་བདག་གཅེས་བྱ་གལ།. ................................................ 110
ཕ༽ རི་རབ་ཡོད་མེད་དང་མཎྜལ་གྱི་ཕན་ཡོན།....................................................... 112
བ༽ འཇིག་རྟེན་དང་འཇིག་རྟེན་ལས་འདས་པ།...................................................... 115
མ༽ ནང་པའི་ཁྱད་ཆོས་དང་ཆོས་ཀྱི་སྙིང་པོ།........................................................... 116
ཙ༽ བདེ་སྐྱིད་ཀྱི་རྩ་བ་དང་ཆོས་ཀྱི་སྙིང་པོ།............................................................. 119
ཚ༽ ཤེས་རབ་སྒྲུབ་སྐོར་གྱི་ཡན་ལག་བདུན་པ།........................................................ 121
ཛ༽ ཤེས་རབ་སྒྲུབ་སྐོར་དངོས་གཞི།....................................................................... 122
ཝ༽ ཨ་ར་པ་ཙའི་བཟླས་ལུང་ངམ་མི་བརྗེད་པའི་གཟུངས།.................................... 125
གསུམ་པ། སངས་རྒྱས་ཀྱི་གསུང་རབ་རྣམས་སྡེ་སྣོད་གསུམ་དུ་འདུ་ཚུལ་དང༌། སྡེ་སྣོད་
གསུམ་དུ་འཇོག་པའི་རྒྱུ་མཚན།..............................................................................

128
ཀ༽ ནང་པའི་གཞུང་ནས་ཤ་ལ་གནང་བཀག་ཡོད་མེད།. ........................................131
ཁ༽ སྡེ་སྣོད་གསུམ་དུ་འཇོག་པའི་རྒྱུ་མཚན།........................................................... 133
བཞི་པ།

སྡེ་སྣོད་གསུམ་གྱི་བརྗོད་བྱ་བསླབ་པ་གསུམ་གྱི་དང་པོ་ཚུལ་ཁྲིམས་ཀྱི་བསླབ་

པའི་སྐོར།. ..............................................................................................................

137
ཀ༽ མི་དགེ་བཅུ་སྤོང་གི་ཚུལ་ཁྲིམས།............................................................ 138
ཁ༽ སོ་སོར་ཐར་པའི་ཚུལ་ཁྲིམས།................................................................. 145
ལྔ་པ། གཉིས་པ་ཏིང་ངེ་འཛིན་གྱི་བསླབ་པའི་སྐོར།................................................. 148
ཀ༽ ཞི་གནས་དང་ལྷག་མཐོང་གི་སྐོར།......................................................... 149
ཁ༽ མཇུག་གི་ལམ་སྟོན་བཀའ་སློབ།............................................................. 167
དྲུག་པ། གསུམ་པ་ཤེས་རབ་ཀྱི་བསླབ་པའི་སྐོར།. .................................................... 167
vii

དཀར་ཆག

བདུན་པ། བསླབ་པ་གསུམ་ལ་བརྟེན་ནས་ཉན་རང་གི་ལམ་བགྲོད་ཚུལ།................

173
བརྒྱད་པ། ཐེག་པ་ཆེན་པོ་ལས་ཕར་ཕྱིན་ཐེག་པའི་སྐོར།.......................................... 178
དགུ་པ། ཐེག་པ་ཆེན་པོ་ལས་གསང་སྔགས་ཀྱི་སྐོར།.................................................. 181
བཅུ་པ། འབྲས་བུ་སངས་རྒྱས་ཀྱི་སྐུ་བཞི་དང་ཡོན་ཏན་འཕྲིན་ལས་ཀྱི་སྐོར།............ 183
བཅུ་གཅིག

བོད་དུ་ཡོད་པའི་ནང་པ་སངས་རྒྱས་པའི་ཆོས་ལུགས་ཁག་གི་གནས་ཚུལ་

སྐོར། ......................................................................................................................

viii

193

ཐོག་མའི་གླེང་བརྗོད།

མཚན་དཔེའི་མཛེས་སྐུ་སྟག་འཚེའི་ཕྱོགས་སུ་བཞད། །
འགག་མེད་གསུང་དབྱངས་འཛམ་གླིང་ཁྱོན་ལ་ཁྱབ། །

བྱམས་བརྩེའི་ཐུགས་ཀྱིས་འགྲོ་ཀུན་གཏན་བདེའི་སར། །
འགོད་མཛད་བསྟན་འཛིན་རྒྱ་མཚོར་གུས་ཕྱག་འཚལ། །

ཞེས་བསྟོད་ཕྱག་སྔོན་དུ་བཏང་སྟེ། ཕྱི་ལོ་ ༢༠༠༧ ལོ་ནས་ལོ་ལྟར་སྤྱི་ནོར་༸གོང་ས་

༸སྐྱབས་མགོན་ཆེན་པོ་མཆོག་གིས་བོད་རིགས་གཞོན་སྐྱེས་རྣམས་ལ་ནང་ཆོས་ངོ་སྤྲོད་ཀྱི་

རླབས་ཆེན་མཛད་བཟང་བསྐྱངས་དང་སྐྱོང་མུས་ལྟར། བཞུགས་སྒར་དྷ་སྟེང་བོད་ཁྱིམ་ཚོགས་
ཁང་དུ་ཕྱི་ལོ་ ༢༠༡༣ ཟླ་ ༦ ཚེས་ ༢༧ ནས་ཉིན་གཉིས་རིང་དྷ་སྟེང་བོད་ཕྲུག་ཁྱིམ་སྡེ་དང་། དྷ་ས་
ནང་ཆོས་ངོ་སྤྲོད་ཚོགས་ཆུང་ཐུན་མོང་ནས་གོ་སྒྲིག་གནང་བ་བཞིན་ནང་ཆོས་ངོ་སྤྲོད་ཐེངས་
བདུན་པ་སྨིན་སྩོལ་མཛད་སྐབས་རྒྱ་གར་ནང་གི་མཐོ་སློབ་ཁག་ ༥༩ དང་། ཕྱི་རྒྱལ་རྒྱལ་ཁབ་
ཁག་ ༦ གི་མཐོ་སློབ་ ༡༡ བཅས་ཁྱོན་མཐོ་སློབ་ ༧༠ ཙམ་ནས་སློབ་ཕྲུག་ ༦༠༠ དང་། བོད་ཁྱིམ་

སློབ་གྲྭ་ཁག་ནས་སློབ་ཕྲུག་ ༡༡༢༡ ཤེས་རབ་དགའ་ཚལ་སློབ་གླིང་གི་སློབ་མ་གྲངས་ ༢༤༥ དྷ་

ས་ནང་ཆོས་ངོ་སྤྲོད་ཚོགས་ཆུང་གི་སློབ་མ་གྲངས་ ༩༤ དེ་མིན་བཞུགས་སྒར་དྷ་སྟེང་བོད་ཕྲུག་
ཁྱིམ་སྡེའི་དབུ་ལས་དགེ་རྒན་དང་། གཞན་ཡང་ནང་ཆོས་དོན་གཉེར་ཅན་གྱི་གཞོན་སྐྱེས་དང་མང་

ཚོགས་བཅས་ཁྱོན་ ༢༦༠༠ བརྒལ་བ་བཅར་འབྱོར་བྱུང་བ་རྣམས་ལ་༸གོང་ས་༸སྐྱབས་མགོན་

ཆེན་པོ་མཆོག་ཉིད་ཀྱིས་ལྗགས་རྩོམ་མཛད་པའི་ལེགས་བཤད་བློ་གསར་མིག་འབྱེད༌ཁྲིད་གཞིར་
བཟུང་སྟེ་ནང་ཆོས་ངོ་སྤྲོད་སྩལ་ཡོད།

1

ཐོག་མའི་གླེང་བརྗོད།

དེ་ཡང་ཐོག་མར་བོད་ཀྱི་ཐུན་མོང་མ་ཡིན་པའི་ཆོས་དང་རིག་གཞུང་གི་གལ་ཆེའི་རང་

བཞིན་ལས་དབུ་བརྩམས་ཏེ། ལེགས་བཤད་བློ་གསར་མིག་འབྱེད་ནས་གསུངས་པའི་ཆོས་བྱེད་
དགོས་པའི་རྒྱུ་མཚན་དང་། ཚད་མའི་ལམ་ནས་གཏན་ལ་ཕབ་པའི་དཔལ་ནཱ་ལེནྡྲའི་རིང་ལུགས་དྲི་

མ་མེད་པའི་བོད་བརྒྱུད་ནང་བསྟན་གྱི་ཚད་འཛིན་འཕེར་བའི་འགྲོ་ལུགས་དང་། ལུས་སེམས་ཀྱི་
བདེ་ཐང་དང་འཕྲོད་བསྟེན་ལ་བརྟེན་ནས་ཀྱང་སེམས་ཅན་ལ་བྱམས་བརྩེ་དང་། ཚེ་སྲོག་ལ་སྲུང་
སྐྱོབ་བྱེད་དགོས་ཤིང་། ལྷག་པར་བདེ་བ་འདོད་ཅིང་སྡུག་བསྔལ་གཏན་ནས་མི་འདོད་པ་རང་
གཞན་ཕྱོགས་ཀུན་ནས་མཚུངས་པས་གང་ཐུབ་ཀྱིས་དམར་ཟས་སྤངས་ཏེ་དཀར་ཟས་བསྟེན་ཐབས་

བྱ་གལ་ཆེ་ཚུལ་དང་། དེ་འབྲེལ་ནང་པའི་གཞུང་ནས་ཤ་ལ་གནང་བཀག་ཡོད་མེད་ཀྱི་སྐོར་བཀའ་
སྩལ།

དེ་བཞིན་ལུས་སེམས་གཉིས་ཀྱི་བདེ་སྡུག་གི་ཁྱད་པར་དང་། ཕྱི་ལུས་ཀྱི་འཕྲོད་བསྟེན་ཐད་

ཚན་རིག་གི་ཐོག་ནས་ཕན་ཐོགས་ཆེ་ཞིང་། ཕྱི་དངོས་པོའི་མཐུན་རྐྱེན་གྱི་ཐོག་ནས་དཀའ་ངལ་
སེལ་ཐབས་གཙོ་ཆེ་བ་དང་། ཕྱི་ནང་གི་འཕྲོད་བསྟེན་གཉིས་ལས་ནང་སེམས་ཀྱི་འཕྲོད་བསྟེན་
གལ་གནད་ཆེ་བ་མ་ཟད། ནང་སེམས་ཀྱི་འཕྲོད་བསྟེན་ཐད་ནང་ཆོས་ཀྱི་ཐོག་ནས་ཕན་རླབས་ཆེ་

བར་བརྟེན་ནང་སེམས་ཀྱི་འཕྲོད་བསྟེན་ཐོག་ནང་ཆོས་དང་འབྲེལ་བའི་བྱམས་བརྩེའི་རིག་གཞུང་

དང་། ཆོས་དང་མ་འབྲེལ་བའི་མིའི་བཟང་སྤྱོད་ཀྱི་རིན་ཐང་གོང་འཕེལ་གཏོང་ཐབས། ཡང་སྒོས་
བྱམས་བརྩེ་དང་། དྲང་བདེན། གཞན་ཕན་སོགས་ཀྱི་ཐོག་ནས་འཕྲོད་བསྟེན་བྱ་གལ་ཆེ་ཞིང་། བདེ་

སྐྱིད་ཀྱི་འབྱུང་རྩ་བྱམས་བརྩེ་ཡིན་སྟབས་བྱམས་བརྩེའི་རང་བཞིན་གྱི་བོད་ཀྱི་ཐུན་མོང་མ་ཡིན་
པའི་ཆོས་རིག་ལ་སློབ་སྦྱོང་དང་། སྲུང་སྐྱོབ། དར་སྤེལ་བཏང་སྟེ་བོད་ཀྱི་ཆོས་རིག་གི་ཐོག་ནས་

ཡངས་པའི་འཛམ་བུའི་གླིང་ལ་ཞབས་ཞུ་བསྒྲུབ་རྒྱུའི་གོ་སྐབས་དང་། འོས་འགན། ཆ་རྐྱེན་བཅས་
ལྡན་ཡོད་ལ། དེ་མཚུངས་རིགས་ལམ་གྱི་ཐོག་ནས་སློབ་ཁྲིད་ཀྱི་ཐབས་ལམ་གསར་གཏོད་མཛད་

དེ་རིགས་ལམ་གྱི་ཐོག་ནས་ལེགས་སྐྱེས་འབུལ་ཐབས་སོགས་ཀྱི་བླ་ན་མེད་པའི་གསར་གཏོད་
རང་བཞིན་གྱི་ལམ་སྟོན་བཀའ་སློབ་ཕེབས།

2

ཐོག་མའི་གླེང་བརྗོད།

དེ་མཚུངས་ཕྱི་ནང་གི་ལྟ་གྲུབ་ཀྱི་ཐོག་ནས་བདག་གི་ངོ་བོ་དང་། བདག་ལ་ཐོག་མཐའ་ཡོད་

མེད་ཀྱི་དྲི་བ་གསུམ་ལས་བརྩམས་ཏེ་ཕྱི་ནང་གི་གྲུབ་མཐའི་ཐོག་ནས་ལན་འདེབས་བྱ་ལུགས་
དང་། ཤེས་པ་དང་ཤེས་པའི་རྒྱུ་ཡི་རྣམ་གཞག དེ་འབྲེལ་ནང་ཆོས་དང་ཚན་རིག་གི་ཐོག་ནས་ཀླད་
པ་ལས་ལོགས་སུ་ཤེས་པ་ཡོད་མེད་དང་། བག་ཆགས་དང་ལུས་ཀྱི་གྲུབ་ཆའི་ཁྱད་པར་དཔེ་དང་
བཅས་པའི་ཐོག་ནས་ལོང་བར་མིག་གསར་དུ་འབྱིན་པ་ལྟ་བུའི་གསལ་འགྲེལ་མཛད།

གཞན་ཡང་གཞི་བདེན་པ་གཉིས་ཀྱི་ངོས་འཛིན་ལས་འཕྲོས་ཏེ་སྟོང་ཉིད་ཀྱི་གོ་དོན་དང་རྣམ་

གྲངས། ཕུང་ཁམས་སྐྱེ་མཆེད་ཀྱི་རྣམ་གཞག་སྐོར་ནས་བཀའ་ཁྲིད་མཛད་རྗེས་ཉིན་དང་པོར་སློབ་
ཕྲུག་རྣམས་ལ་ཐད་ཀར་བཀའ་འདྲི་བཀའ་ལན་གྱི་སྐལ་བཟང་གོ་སྐབས་སྨིན་སྩོལ་མཛད་པ་ལྟར།

སློབ་མ་རྣམས་ནས་ཐུན་མོང་དང་ཐུན་མོང་མ་ཡིན་པའི་ལྷ་ངོས་འཛིན་ཚུལ་དང་། བསང་གསོལ་
དར་འཛུགས་སོགས་བན་བོན་གྱི་ཆོས་ལུགས་གང་གི་ལམ་སྲོལ་ཡིན་མིན། སློབ་ཕྲུག་རྣམས་ནས་

ཉིན་རེའི་འཚོ་བའི་ཁྲོད་རྒྱུན་འདོན་བྱ་རྒྱུའི་ཞལ་འདོན་གང་ཞིག་བྱས་ན་དགེ་མཚན་ཆེ་མིན། དེ་

དང་འབྲེལ་ནས་རང་གཅེས་འཛིན་གྱི་རྒྱུ་རྐྱེན་གང་ཡིན་ངོས་འཛིན་དང་། རང་གཅེས་འཛིན་སེལ་
བའི་ཐབས་ལམ་སྐོར་ཕྲ་ཞིང་ཞིབ་པའི་ལམ་སྟོན་གྱི་བཀའ་ལན་ཡང་མཛད།

དེ་བཞིན་ཆོས་སྲིད་ཟུང་འབྲེལ་གྱི་གོ་དོན་དང་། ཆོས་སྲིད་ཟུང་འབྲེལ་གྱི་དགེ་སྐྱོན། ཚན་

རིག་པས་ཤེས་པ་ཕྲ་རགས་འདོད་མིན། ཆོས་རབ་ཏུ་རྣམ་འབྱེད་ཀྱི་ཤེས་རབ་སྤེལ་ཐབས་སྐོར་

དང་། ལྷག་པར་དུས་རབས་ཉི་ཤུ་པ་དམག་འཁྲུག་གི་དུས་སྐབས་ལྟ་བུའི་ཐོག་ནས་འདས་ཟིན་པ་
དང་། སྐབས་བབ་ཀྱི་དུས་རབས་ཉེར་གཅིག་པ་འདི་ཉིད་འཚེ་བ་མེད་པའི་དུས་རབས་ཤིག་དང་།

ཞི་བདེ་དང་གྲོས་མོལ་གྱི་དུས་རབས་ཤིག་སྐྲུན་དགོས་པ་མ་ཟད། དེ་ལྟར་བསྐྲུན་པར་དུས་རབས་

ཉེར་གཅིག་པའི་ན་གཞོན་གྱི་མི་རབས་རྣམས་ལ་ཆ་རྐྱེན་དང་འོས་འགན་ཡོད་ལུགས། ཡང་སྒོས་

ང་ཚོ་ཚང་མས་འགྲོ་བ་མི་གཅིག་གྱུར་ཡིན་པའི་འདུ་ཤེས་འཛིན་པའི་ཐོག་ནས་ཡངས་པའི་འཛམ་
བུའི་གླིང་དང་། སྐྱེ་འགྲོ་སྤྱི་ལ་འདི་ཕྱིར་སྨན་པའི་ཞབས་ཞུ་སྒྲུབ་དགོས་པ་དང་། དེ་ལྟ་བུའི་ཞབས་
3

ཐོག་མའི་གླེང་བརྗོད།

ཞུ་སྒྲུབ་པ་པོ་དུས་རབས་ཉེར་གཅིག་པའི་མི་རབས་རྣམས་ལ་དུས་རབས་ཉེར་གཅིག་པའི་ནང་
པའི་ཆ་རྐྱེན་དང་། ཕྱི་དང་ནང་གི་དཔལ་ཡོན་གཉིས་ཀ་ཚང་དགོས་པ། དེང་སྐབས་དངོས་པོ་ཡར་

རྒྱས་ཇི་ཙམ་ཕྱིན་ཀྱང་ནང་སེམས་ཀྱི་དཀའ་ངལ་སེལ་མི་ཐུབ་པ་མ་ཟད། གོ་ལ་འདིའི་ཐོག་གི་དྲང་
བདེན་དང་བྱམས་བརྩེས་ཕོངས་པའི་དཀའ་སྡུག་འདི་དག་ལས་གྲོལ་ཐབས་ལ་བྱམས་བརྩེའི་རིག་

གཞུང་ལ་སློབ་སྦྱོང་དང་ཉམས་ལེན་བྱེད་དགོས་ཤིང་། བྱམས་བརྩེའི་རིག་གཞུང་གི་འབྱུང་ཁུངས་
དཔལ་ནཱ་ལེནྡྲའི་བཞེད་གཞུང་དྲི་མ་མེད་པའི་བོད་བརྒྱུད་ནང་བསྟན་ཉམས་པ་སླར་གསོ་དང་། མི་
ཉམས་གོང་འཕེལ། བསྟན་པ་བཤད་སྒྲུབ་འཁོར་ལོ་གསུམ་གྱི་ཐོག་ནས་འཛིན་སྐྱོང་སྤེལ་གསུམ་

བྱེད་དགོས་ཤིང་། དེ་ལྟར་བཀའ་བསྟན་གྱི་གཞུང་ལ་ཐོས་བསམ་སློབ་གཉེར་བྱེད་དགོས་ན།
བཀའ་བསྟན་གྱི་བརྗོད་བྱ་སྟོན་པ་ལ་འཇིག་རྟེན་གྱི་ཁམས་འདིར་གཞན་འགྲན་མ་མཆིས་པའི་བོད་
ཀྱི་སྐད་ཡིག༌སྲུང་སྐྱོབ་དང་། སྦྱོང་སྤྱོད་སྤེལ་གསུམ་མཛད་དགོས་པ་མ་ཟད། དེ་འབྲེལ་ནང་པའི་

ཆོས་རིག་གི་ལྟེ་གནས་སུ་གྱུར་པའི་དགོན་སྡེ་རྣམས་ཀྱི་ཞུ་སྒོ་ཁག་སྔར་ལམ་དེབ་གསལ་ལྟར་
མིན་པར་དུས་རབས་ལ་ཁ་ཕྱོགས་དགོས་པ་དང་། སྤྱི་ཚོགས་ལ་ཁ་ཕྱོགས་དགོས་པ། མ་འོངས་
པར་ཁ་ཕྱོགས་ཏེ་དགོན་སྡེ་རྣམས་སློབ་གཉེར་ཁང་དུ་སྒྱུར་ཐབས་དང་། སློབ་གྲྭ་ཆེ་འབྲིང་ཆུང་

གསུམ་གྱི་བོད་ཕྲུག་གཞོན་སྐྱེས་རྣམས་འདབ་གཤོག་གཉིས་ལྡན་ལྟར་གནའ་དེང་གཉིས་ཀའི་
ཤེས་ཡོན་ཅན་ཡོང་ཐབས། དེ་མཚུངས་དེང་སྐབས་བཙན་བྱོལ་གྱི་དགོན་སྡེ་ཁག་གི་གྲྭ་རྒྱུན་ཡོང་

ཁུངས་ཀྱི་དཀའ་ངལ་གྱི་རྒྱུ་རྐྱེན་ངོས་འཛིན་དང་། དཀའ་ངལ་སེལ་ཐབས་ཇི་ཡོད། ཆོས་བྱེད་

རྣམས་ཀྱང་དུས་རབས་ཉེར་གཅིག་པའི་ནང་པ་ཞིག་དང་། བོད་མི་རྣམས་ཀྱང་མཁས་བཙུན་བཟང་
གསུམ་གྱི་ཁྱད་ཡོན་ལྡན་ཞིང་། དུས་རབས་ཉེར་གཅིག་པའི་བོད་མིའི་འོས་ཆོས་སམ་ཆ་རྐྱེན་གང་

དག་ཚང་དགོས་པ་དང་། ཆ་རྐྱེན་དེ་དག་ཚང་ཐབས་ལ་འབད་དགོས་པ་སོགས་ཀྱི་ཐོག་ལ་རྨད་དུ་
བྱུང་བའི་ལེགས་བཤད་དང་། ཕུལ་དུ་བྱུང་བའི་གདམས་ངག་སྩལ་ཡོད།

གཞན་ཡང་སྐྱེ་བ་སྔ་ཕྱི་འདོད་མིན་གྱི་བཞེད་ལུགས་དང་། ལྷག་པར་སྐྱེ་བ་སྔ་ཕྱི་ཡོད་པའི་

སྒྲུབ་བྱེད་དཔེ་དང་བཅས་གསལ་བར་བཀའ་སྩལ་ཐོག་སྐྱེ་བ་སྔ་ཕྱི་འདོད་པའི་དགེ་མཚན་དང་། དེ་
4

ཐོག་མའི་གླེང་བརྗོད།

ལྟར་མི་འདོད་ན་ཉེས་སྐྱོན་གང་དག་ཡོད་པ། འཛམ་གླིང་འདིའི་ཐོག་གི་ནང་པའི་རྒྱལ་ཁབ་ཁག་གི་
ཆོས་བརྒྱུད་དར་འཕེལ་གྱི་བྱུང་རབས་དང་། ནང་པའི་གྲངས་འབོར་ཇི་ཙམ་ཡོད་པ། དེ་དག་གིས་
ནང་ཆོས་ནས་གསུངས་པ་ལྟར་ལམ་བསླབ་པ་གསུམ་གྱི་ཐུགས་དམ་ཉམས་བཞེས་ཀྱི་སྐོར་དང་།

ཡང་སྒོས་འཛམ་གླིང་གི་སྤྱི་ནོར་དང་། བོད་གངས་ཅན་ལྗོངས་ཀྱི་གཅེས་ནོར་དུ་གྱུར་པའི་ནང་
ཆོས་འདི་ཉིད་འཆད་ཉན་དང་ཉམས་ཞིབ་ཀྱི་ཐོག་ནས་བདག་གཅེས་བྱེད་དགོས་པ་མ་ཟད། དེ་
ཡང་ནང་པའི་ཁྱད་ཆོས་དང་ཆོས་ཀྱི་སྙིང་པོ་ཇི་ཡིན་རྟོགས་པའི་ཐོག་ནས་རང་རང་གི་མི་ཚེའི་ཐོག་

དགོས་མཁོ་ཆེ་ཞིང་། བདེ་སྐྱིད་ཀྱི་རྩ་བ་དང་འབྲེལ་བ་ཡོད་ལུགས་སོགས་ངོས་འཛིན་ཐུབ་པའི་

ཐོག་ནས་ལག་ལེན་བསྟར་དགོས་ཚུལ་བཅས་ཀྱི་ཐོག་བཀའ་སློབ་ལམ་སྟོན་ཞིབ་རྒྱས་སུ་སྩལ་
ཡོད།

མཇུག་ཆོག་ལྟ་བུར་བོད་ཕྲུག་སློབ་གཉེར་བ་རྣམས་ཀྱི་ཆོས་རབ་ཏུ་རྣམ་པར་འབྱེད་པའི་

ཤེས་རབ་གོང་དུ་སྤེལ་ཐབས་ལ་དམིགས་ནས་དམིགས་བསལ་གང་བློ་མའི་བསྟོད་སྒྲུབ་དང་། ཨ་
ར་པ་ཙའི་བཟླས་ལུང་བཅས་སྩལ་རྗེས། ལེགས་བཤད་བློ་གསར་མིག་འབྱེད་ཀྱི་བཀའ་ཁྲིད་མཛད་

འཕྲོས་སངས་རྒྱས་ཀྱི་གསུང་རབ་རྣམས་སྡེ་སྣོད་གསུམ་དུ་འདུ་ཚུལ་དང་། སྡེ་སྣོད་གསུམ་དུ་
འཇོག་པའི་རྒྱུ་མཚན། སྡེ་སྣོད་གསུམ་གྱི་བརྗོད་བྱ་བསླབ་པ་གསུམ་གྱི་དང་པོ་ཚུལ་ཁྲིམས་ཀྱི་
བསླབ་པའི་རྣམ་གཞག་དང་། དེའི་ནང་གསེས་མི་དགེ་བཅུ་སྤོང་གི་ཚུལ་ཁྲིམས་དང་། སོ་སོར་ཐར་

པའི་ཚུལ་ཁྲིམས། བསླབ་པ་གཉིས་པ་ཏིང་ངེ་འཛིན་གྱི་བསླབ་པའི་རྣམ་གཞག་དང་། དེ་ལས་
འཕྲོས་ཏེ་ཞི་གནས་དང་ལྷག་མཐོང་གི་སྐོར། མཇུག་གི་ལམ་སྟོན་བཀའ་སློབ་སྩལ་བ་རྣམས་རང་

ཅག་བོད་འབངས་རྣམས་ནས་སྐོམ་པ་སེལ་བའི་བདུད་རྩི་དང་། ཚ་གདུང་སེལ་བའི་གྲིབ་བསིལ།
མུན་པ་སེལ་བའི་སྒྲོན་མེ། མདོར་ན་རིན་ཐང་གཞལ་དུ་མེད་པའི་ནོར་བུ་ཞིག་ཡིན་པ་སོགས་ཡིད་
ཆེས་ངེས་རྙེད་ཀྱི་ཐོག་ནས་ཉིན་འགྱངས་ཞག་ཕུད་ཀྱི་དབང་དུ་མ་སོང་བར། ལག་ལེན་དངོས་ཀྱི་

ཐོག་ནས་༸རྒྱལ་བ་དགྱེས་པའི་མཆོད་སྤྲིན་དུ་སྤྲོ་ཐུབ་པ་ཞིག་ཅིས་ཀྱང་གནང་སྐྱོང་མཛད་པར་
འཚལ་ཞེས་ཞུ།

5

ཐོག་མའི་གླེང་བརྗོད།

འདི ་ ལོ འི ་ བཀའ་ཁྲི ད ་སྐབས་ལེ ག ས་བཤད་བློ ་ གསར་མི ག ་འབྱེ ད ་ཀྱི ་ ས་བཅད་དྲུག་པ་

གསུམ་པ་ཤེས་རབ་ཀྱི་བསླབ་པ་མན་ཆད་དུས་ཡུན་གྱི་ཆ་ནས་ལེགས་གྲུབ་མ་བྱུང་བར་བརྟེན་
རྗེས་ལོར་ཞིབ་རྒྱས་སུ་བཀའ་ཁྲིད་སྩལ་རྒྱུའི་ཞལ་བཞེས་སྤྱི་མིན་བྱུང་ཡང་། རྒྱ་ཆེའི་ཀློག་པ་པོ་

རྣམས་ནས་ལེགས་བཤད་བློ་གསར་མིག་འབྱེད་ཀྱི་གཞུང་ཚན་ཆ་ཚང་གཟིགས་བདེའི་སླད་དུ་

འདི་ལོའི་བཀའ་ཁྲིད་ཀྱི་ནང་དུ་ལེགས་བཤད་བློ་གསར་མིག་བྱེད་ཀྱི་གཞུང་ཚན་ཆ་ཚང་འཇུག་
འགོད་ཞུས་ཡོད་ལ། ལྷག་པར་ལེགས་བཤད་བློ་གསར་མིག་འབྱེད་ཀྱི་རྩ་འགྲེལ་གཞུང་ཚིག་

རྣམས་འདྲེས་མེད་གསལ་རྟོགས་ཡོང་སླད་རྩ་ཚིག་རྣམས་ནག་ཤད་ཆེ་བ་འདི་ལྟ་བུ་བཟོས་ཡོད་པ་
མ་ཟད། སྐབས་ལ་ལར་གྲངས་འདྲེན་གསལ་ཁ་དགོས་རིགས་སོགས་ཞིབ་གནས་མཁྱེན་རྟོགས་
ཆེད་ཤད་གུག་ནང་ཡིག་ཆུང་གི་ཐོག་ནས་འཇུག་འགོད་ཞུས་ཡོད། ལྷག་པར་བརྗོད་བྱའི་ནང་དོན་
ལ་གཞིགས་ཏེ་ཞིབ་ཕྲའི་དཀར་ཆག་ཀྱང་གསར་སྣོན་བཟོ་བཀོད་ཞུས་ཡོད། བཀའ་སློབ་ཕྱག་དེབ་

འདི་ཉིད་ཀྱི་ཐོག་རྣམ་གྲྭ་དགེ་བཤེས་འཇམ་དབྱངས་ཉི་མ་ལགས་དང་། གྲོགས་བཟང་བསྟན་འཛིན་
བསམ་གྲུབ་ལགས་རྣམ་གཉིས་ནས་ཞུ་དག་གི་རོགས་མགོན་གནང་བར་སྙིང་དབུས་ནས་ཐུགས་

རྗེ་བཀའ་དྲིན་བླ་མེད་དུ་ཆེ་ཞེས་ཞུ་རྒྱུ་བཅས། ཡིག་འབེབས་དང་ཕྱོགས་སྒྲིག་པ་གུས་རྣམ་གྲྭ་
ཐུབ་བསྟན་ཡར་འཕེལ་པས་ཕྱི་ལོ་ ༢༠༡༣ ཟླ་ ༡༡ ཚེས་ ༡༢ དགེ་བར།།

6

ནང་ཆོས་ངོ་སྤྲོད་སེམས་ཀྱི་དཔལ་ཡོན།
ཉིན་དང་པོའི་བཀའ་ཆོས།

ཀ༽ བོད་ཀྱི་ཆོས་རིག་གི་གལ་ཆེའི་རང་བཞིན།

ཚང་མར་བཀྲ་ཤིས་བདེ་ལེགས་ཡོད། ཉིན་གཉིས་རིང་འདི་གར་ཆོས་འབྲེལ་

བྱ་རྒྱུ་དང་། ཁྱེད་རྣམས་དེའི་དོན་དུ་ཡོང་བ་ལྟར་ཡོང་གོ་ཆོད་པ་ཞིག་བྱེད་དགོས།
དེར་བརྟེན་ཁྱེད་རྣམས་འདི་གར་སྒྲུང་ཉན་པར་ཡོང་མེད་ལ། ལྟད་མོ་ལྟ་བར་ཡང་ཡོང་

མེད། འདིར་འཛམ་གླིང་འདིའི་སྟེང་གི་རིག་གཞུང་རྙིང་ཤོས་ཤིག་དང་། ང་ཚོ་བོད་
པར་ཆ་མཚོན་ནའང་། འདས་པའི་ལོ་ངོ་སྟོང་ཕྲག་ལྷག་གི་རིང་ལ་ང་ཚོའི་མེས་པོ་

རྣམས་ཀྱིས་སྐུ་ངལ་ཆེན་པོ་བསྐྱོན་ཏེེ་བསགས་པའི་རིག་གཞུང་ཞིག་འཆད་ཉན་
བྱེད་པར་ཡོང་ཡོད།

སྤྱིར་འཛམ་གླིང་འདིའི་སྟེང་ཆོས་ལུགས་དང་རིག་གཞུང་རྙིང་པ་མང་དུ་ཡོད་

ཀྱང་། དུས་རབས་ཉེར་གཅིག་པ་འདིར་དགོས་མཁོ་དང་འབྲེལ་ཞིང་། ཕན་ཐོགས་

ཡོད་པ་ནི་ཕལ་ཆེར་བོད་དུ་ཡོད་པའི་སངས་རྒྱས་པའི་ལྟ་གྲུབ་དང་། དེ་དང་འབྲེལ་

བའི་བོད་མིའི་གོམས་གཤིས་རྣམས་ད་ལྟའི་འཛམ་གླིང་འདིའི་སྟེང་འབྲེལ་བ་ཡོད་པ་

ཞིག་དང་། ཕན་ཐོགས་ཡོད་པ་ཞིག་ཆགས་ཡོད། དེ་ལྟ་བུའི་ལྟ་གྲུབ་དེ་ཡང་ཁུངས་

1

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དང་ལྡན་པ་ཞིག་ཆགས་ཡོད། ཆོས་ལུགས་དང་ལྟ་གྲུབ་གང་ཞིག་ཡིན་རུང་། ཕྱོགས་

གཅིག་ནས་མིའི་རྣམ་དཔྱོད་གོང་འཕེལ་ཕྱིན་པ་དང་། ལྷག་པར་འཕྲུལ་ཆས་གོང་
འཕེལ་ཕྱིན་པའི་དབང་གིས། དཔེར་ན། འཛམ་གླིང་སའི་གོ་ལ་སོགས་ལ་སྔར་ཚོད་

དཔག་བྱས་པ་དེ་དག་དེང་སྐབས་མིག་མཐོང་ལག་ཟིན་གྱི་ཐོག་ནས་གཏན་འབེབས་

བྱས་ཡོད། དེ་ཡང་སྔར་ཡོངས་སུ་མ་གྲགས་ཤིང་། མཐོང་ཐོས་མེད་པའི་རིགས་
རྣམས་དེང་སྐབས་གཞི་ནས་གསར་དུ་ཤེས་རྟོགས་ཐུབ་པ་ཞིག་ཡོང་གི་ཡོད། འོན་
ཀྱང་ནང་གི་བསམ་བློ་དང་འབྲེལ་བ་དེ་དག་ནི་དེང་སྐབས་འཕྲུལ་ཆས་ཀྱི་ཐོག་ནས་
རིག་པ་གསར་རྙེད་ཐུབ་པ་ལྟ་བུ་ཕལ་ཆེར་མེད།

དེར་བརྟེན་སྔར་རྒྱ་གར་དུ་ལོ་ངོ་སྟོང་ཕྲག་གསུམ་རིང་སེམས་ཀྱི་ཡར་རྒྱས་

སྐོར་ལ་དོ་སྣང་ཧ་ཅང་ཆེན་པོ་བྱས་པའི་སྤྱི་ཚོགས་ཀྱི་མི་སྡེའི་ནང་འཇེན་གྱི་ཆོས་
ལུགས་དང་། སངས་རྒྱས་པའི་ཆོས་ལུགས་གཉིས་དུས་རབས་གཅིག་མཚུངས་

ཐོག་བྱུང་ཡོད། སངས་རྒྱས་པས་དེའི་ཚེ་དེའི་དུས་རྒྱ་གར་འཕགས་པའི་ཡུལ་དུ་
ཡོད་པའི་ཆོས་བརྒྱུད་དེ་དག་གི་ལེགས་ཆ་ཆ་ཚང་བཞེས་ཤིང་། ལྷག་པར་སྐབས་
རིགས་པའི་གནོད་པ་ཡོད་པའི་ལྟ་གྲུབ་དེ་དག་བསྒྱུར་བཅོས་མཛད་པ་ལས་བྱུང་

བའི་སངས་རྒྱས་བཅོམ་ལྡན་འདས་ཀྱི་ལྟ་གྲུབ་ཧ་ཅང་ཞིབ་ཚགས་མཛད་པའི་ཐོག
རྗེས་མཇུག་པཎ་གྲུབ་རྣམས་ཀྱིས་ཡང་ཡང་བརྡར་ཤ་བཅད་ནས་གཏན་འབེབས་

གནང་ཡོད། དེ་ལྟར་མཛད་པ་པོ་ནི་དཔལ་ནཱ་ལེནྡྲའི་མཁས་པ་པཎ་གྲུབ་བཅུ་བདུན་

ད་ལྟ་སྐུ་ཐང་ཡོད་པ་འདི་དག་གཙོ་བོ་ཆགས་ཡོད། གྲུབ་ཆེན་དེ་དག་གིས་གདམས་

པ་མང་དུ་མཛད་ཡོད་ཀྱང་། རྩ་བ་པཎ་གྲུབ་བཅུ་བདུན་གཙོ་བོར་གྱུར་པའི་མཁས་

2

༧གོང་ས་༧སྐྱབས་མགོན་ཆེན་པོ་མཆོག

པའི་དབང་པོ་དེ་དག་གིས་སྒྲོམ་གཞི་བཏིང་བ་དེ་དག་དང་། བྱེ་བྲག་ཏུ་གསང་སྔགས་

ཀྱི ་ ཆོ ་ ག་དང་འབྲེ ལ ་བའི ་ ལྷག་པའི ་ ལྷ་བྱེ ་ བྲག་པ་དང་འདྲེ ས ་ཏེ ་ ཉམས་ལེ ན ་བྱེ ད ་

སྟངས་སྐོར་གསུངས་པ་གཙོ་ཆེ་ཞིང་། དོ་ཧྭ་སོགས་ཀྱང་གྲུབ་ཆེན་རྣམས་ཀྱིས་
གསུངས་པ་ཞིག་ཆགས་ཡོད། གང་ལྟར་ཡང་སྙིང་ནཱ་ལེནྡྲའི་གཙུག་ལག་སློབ་གྲྭ་དེ་
ནི་དེའི་ཚེ་དེའི་དུས་སུ་རྒྱ་གར་འཕགས་ཡུལ་དུ་སྙན་གྲགས་ཡོད་པ་ཞིག་ཡིན་ལ།
བོད་ལ་ཡོད་པའི་ནང་ཆོས་ཀྱང་དཔལ་ནཱ་ལེནྡྲ་ནས་དར་བ་ཞིག་ཆགས་ཡོད། དེ་

བཞིན་བོད་མིས་སྔར་ནས་བོད་དུ་ཡོད་པའི་ཞང་ཞུང་བོན་གྱི་གཞུང་ལུགས་ནང་
ཡོད་པའི་ལེགས་ཆ་ཡང་མཉམ་དུ་ཉམས་ལེན་བྱས་པ་ལྟ་བུ་ཞིག་ཡིན་སྟབས། བོད་

བརྒྱུད་ནང་བསྟན་ནི་ཧ་ལམ་འཛམ་གླིང་འདིའི་སྟེང་ཁུངས་དང་ལྡན་ཞིང་། རྒྱ་ཆེ་ལ་

གཏིང་ཟབ་པ་བཅས་ད་ལྟ་བོད་དང་འབྲེལ་ཡོད་ལྟ་གྲུབ་ཀྱི་རིག་གཞུང་ཞིག་ཆགས་
ཡོད།

སྤྱིར་སློབ་གྲྭ་ཁག་དེང་དུས་ཀྱི་སློབ་ཚན་ཐོག་བསྐྱོད་བཞིན་ཡོད་ཀྱང་། ནང་

ཆོས་ནི་ང་ཚོ་བོད་ཀྱི་ཕ་མེས་ནས་ཡོད་པའི་གཅེས་ནོར་ཆགས་ཡོད་པ་མ་ཟད། ད་
ལྟ་འཛམ་གླིང་འདིའི་སྟེང་ཕན་ཐོགས་བྱེད་ཐུབ་ཅིང་། ནུས་པ་ཡོད་པའི་ལྟ་གྲུབ་ཀྱི་
རིག་གཞུང་ཞིག་ལ་ང་ཚོས་ལོ་ལྟར་བགྲོ་གླེང་དང་ངོ་སྤྲོད་བྱེད་བཞིན་ཡོད།

ད་ལན་ཉིན་གྲངས་གཉིས་རིང་ཁྱེད་རང་ཚོས་སྔར་མ་ཐོས་པ་གསར་དུ་ཐོས་པ་

དང་། དེ་སྔ་ཐོས་ཀྱང་གོ་བ་ཡག་པོ་མ་ཆགས་པ་རྣམས་གསལ་པོ་ཆགས་ཐུབ་པ།

སྔར་མ་ཤེས་པ་ཞིག་གསར་དུ་ཤེས་པ། སྔར་གོ་བ་མ་ཆགས་པ་དང་ཡང་ན་གོ་བ་

ཕྱིན་ཅི་ལོག་པ་ལེན་པ་དེ་དག་ངོ་སྤྲོད་གསལ་པོ་ཞིག་ཡོང་བའི་རེ་བ་ཡོད། གནས་

3

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཚུལ་དེ་ལྟ་བུ་གོ་རྟོགས་བྱུང་བ་རྣམས་ཤེས་རྒྱ་ཆེ་རུ་བཏང་བ་ཙམ་མིན་པར་རང་

ཉིད་ཀྱི་མི་ཚེའི་ནང་བསམ་བློ་གཏོང་སྟངས་ལ་ལམ་སྟོན་བྱེད་ཀྱི་ཡོད། དེང་སྐབས་

འཛམ་གླིང་འདིའི་སྟེང་ཕྱི་དངོས་པོ་དང་འབྲེལ་བའི་ཤེས་ཡོན་སློབ་སྦྱོང་ཡར་རྒྱས་

ཀྱི་རྩེ་མོར་སོན་པ་རྣམས་ཀྱང་ནང་སེམས་ཀྱི་དཀའ་ངལ་མང་དག་ཅིག་འཕྲད་བཞིན་
ཡོད་པ་དེར་ཁག་མེད།

གང་ཡིན་ཞེ་ན། དེང་རབས་ཀྱི་ཤེས་ཡོན་ནི་ཕྱི་དངོས་པོ་ཡར་རྒྱས་གཙོ་བོར་

དམིགས་པ་ཞིག་ཆགས་ཡོད། དེས་ན་ད་ལྟ་ཡོད་བཞིན་པའི་འཛམ་གླིང་གི་ཤེས་
ཡོན་སློབ་གསོའི་ནང་ནང་སེམས་ཀྱི་ཞི་བདེ་ཇི་ལྟར་བྱས་ཏེ་བསྐྲུན་དགོས་མིན་སྐོར་

མེད། དེར་བརྟེན་ཁྱེད་རང་ཚོར་ནམ་རྒྱུན་དེང་དུས་ཤེས་ཡོན་གྱི་གོམས་འདྲིས་ཡོད་
པ་དེ་དག་གཅིག་པུས་མི་ཚེ་བདེ་སྐྱིད་ལྡན་པ་ཞིག་ཡོང་རྒྱུར་འགན་ལེན་བྱེད་ཐུབ་

རྒྱུ་ཁག་པོ་ཡིན། དཔེར་ན། དེང་དུས་ཀྱི་ཤེས་ཡོན་རྩེ་མོར་སོན་ནའང་ནང་གི་

སེམས་པ་འཁྲུགས་ནས་སྡོད་མཁན་མང་པོ་ཡོད། དེར་བརྟེན་ང་ཚོས་ད་ལན་གོ་
བསྡུར་བྱེད་བཞིན་པ་འདི་དག་གིས། རང་ཉིད་ཀྱི་ཤེས་ཚད་དང་ཆོས་ཀྱི་གོ་རྟོགས་

གོང་མཐོར་བཏང་བ་ཙམ་དུ་མ་ཟད། རང་ཉིད་ཀྱི་མི་ཚེ་བདེ་སྐྱིད་ལྡན་པ་ཞིག་སྐྱེལ་
སྟངས་ལའང་ཏན་ཏན་ཕན་ཐོགས་ཡོང་རྒྱུའི་རེ་བ་ཡོད།

ལེགས་བཤད་བློ་གསར་མིག་འབྱེད་ནི་སྔར་ཕྱི་ལོ་ ༡༩༦༠ ནང་བྲིས་པ་ཞིག་

དང་། ཕྱི་ལོ་ ༡༩༦༣ ཟླ་ ༥ ཚེས་ ༨ ལ་པར་སྐྲུན་ཐེངས་དང་པོ་བྱས་པ་ལྟར་ན་ཕལ་

ཆེར་ལོ་ལྔ་བཅུ་ལྷག་ཕྱིན་པ་རེད། ཕལ་ཆེར་ལུང་ལྟར་ཀློག་བཞིན་དུ་འགྲེལ་བཤད་
ཐོར་བུ་རེ་བྱས་ན་འགྲིགས་སྙམ།

4

༄༅། །ལེགས་བཤད་བློ་གསར་མིག་འབྱེད་ཅེས་བྱ་བ་བཞུགས་སོ།།

དང་པོ། ཆོས་བྱེད་དགོས་པའི་རྒྱུ་མཚན།

ཀ༽ ལེགས་བཤད་བློ་གསར་མིག་འབྱེད་ཀྱི་མཆོད་བརྗོད།

༄༅། །ཆོས་རབ་ཏུ་རྣམ་པར་འབྱེད་པའི་མཐར་ཐུག་པའི་ཡེ་ཤེས་ལ་ཕྱག་འཚལ་
ལོ། །ཞེས་མཆོད་བརྗོད་དེ་ཉིད་ནི། སྟོན་པ་ཐུབ་པའི་དབང་པོ་དང་། མཆོག་གསུམ།

བྱང་ཆུབ་སེམས་དཔའ་སོགས་ལ་ཕྱག་འཚལ་བ་དང་། དེ་བཞིན་སྙིང་རྗེ་ཆེན་པོ་ལ་

ཕྱག་འཚལ་བ་སོགས་མང་དུ་ཡོད། འོན་ཀྱང་འདིར། བློ་གསར་མིག་འབྱེད། ཅེས་
བརྗོད་པ་ལྟར་མིང་དེ་ཉིད་ཀྱི་ཆ་ནས་གཞོན་སྐྱེས་བློ་གསར་པ་སློབ་གཞི་མང་པོར་

སློབ་གཉེར་བྱས་དང་བྱེད་བཞིན་པའི་ན་གཞོན་སློབ་ཕྲུག་རྣམས་ཀྱི་ཆེད་དུ་དམིགས་
ནས་བསྒྲིགས་པ་ཞིག་ཡིན་སྟབས། ཆོས་རབ་ཏུ་རྣམ་འབྱེད་ཀྱི་ཤེས་རབ་དེ་གཙོ་བོ་

ཆགས་ཡོད། སོ་སོར་རྟོགས་པའི་ཤེས་རབ་སྟེ། ང་ཚོའི་སློབ་སྦྱོང་གང་ཞིག་ཡིན་
ནའང་ནམ་རྒྱུན་རྗེ་བཙུན་འཇམ་དཔལ་དབྱངས་ལ་བསྟོད་པ།
གཞོན་ནུའི་ཆ་ལུགས་འཆང་བ་པོ། །
ཤེས་རབ་སྒྲོན་མེ་རབ་ཏུ་གསལ། །

འཇིག་རྟེན་གསུམ་གྱི་མུན་སེལ་བ། །

འཇམ་དཔལ་དབྱངས་ལ་ཕྱག་འཚལ་ལོ། །

5

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཞེས་འཇིག་རྟེན་གྱི་མུན་པ་སེལ་ཞེས་པའི་མུན་པ་ནི་ནང་གི་མུན་པ་ཡིན་ཞིང་།

དེ་ལྟ་བུའི་ནང་གི་མུན་པ་སེལ་བ་ལ་ཤེས་རབ་ཀྱི་སྣང་བ་རྒྱས་པའི་ཐོག་ནས་ནང་གི་
མུན་པ་སེལ་དགོས་པ་ལས། བྱ་ཐབས་གཞན་གྱི་ཐོག་ནས་མུན་པ་སེལ་ཐབས་

ཤིག་མེད། དེས་ན་གཙོ་བོ་ཆོས་རབ་ཏུ་རྣམ་འབྱེད་ཀྱི་ཤེས་རབ་ནི་བླང་དོར་གྱི་
གནད་ཤེས་ཤིང་། མི་ཚེའི་ལམ་སྟོན་བྱེད་མཁན་གཙོ་བོ་དེ་ཆགས་ཡོད།

དེ་ལྟར་ཆོས་རབ་ཏུ་རྣམ་འབྱེད་ཀྱི་ཤེས་རབ་དེ་ཉིད་གལ་གནད་ཆེ་ཤོས་ཤིག་

ཡིན་སྟབས། ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱི་ནང་ནས་མཐར་ཐུག་པ་
ནི་སྒྲིབ་པ་མཐའ་དག་སྤངས་པའི་གནས་སྐབས་ཀྱི་མཁྱེན་པའི་ཡེ་ཤེས་དེ་སོ་སོར་

རྟོགས་པའི་ཤེས་རབ་ཀྱི་གོམས་པ་མཐར་ཐུག་པའི་གནས་སྐབས་དེ་ཆགས་ཡོད།

དེས་ན་ཆོས་རབ་ཏུ་རྣམ་པར་འབྱེད་པའི་མཐར་ཐུག་པའི་ཡེ་ཤེས་ལ་ཕྱག་འཚལ་
ལོ།། ཞེས་བརྗོད་པ་ཡིན།

དེ་ལ་འདིར་སྟོན་པ་རྣམ་འདྲེན་བཞི་པའི་བསྟན་པ་ལྔ་བརྒྱ་པ་ཕྲག་བཅུའི་ཚུལ་

ཁྲིམས་ཀྱི་ལེའུའི་སྐབས་ཏེ་དུས་རབས་ཉི་ཤུ་པ་རྫས་མཚོན་གྱི་བསྐལ་པའི་དུས་

འདིར་ཕྱི་དངོས་པོའི་རིག་གནས་འཕེལ་རྒྱས་བྱུང་བ་དང་འབྱུང་འགྱུར་བཞིན། ནང་
བསམ་པའི་འཕེལ་རྒྱས་ཀྱང་ལྷན་ཅིག་ཏུ་དགོས་པ་ཤིན་ཏུ་གལ་མཁོ་ཆེ་ཞིང༌། ཞེས་

པ་ལྟར་བློ་གསར་མིག་འབྱེད་འདི་ཉིད་ཕྱི་ལོ་ ༡༩༦༠ ནང་བྲིས་པ་ཞིག་ཡིན། འོན་
ཀྱང་ད་དུང་ཡང་གནས་སྟངས་དེ་གའི་ཐོག་ཏུ་བསྡད་ཡོད། དེང་སྐབས་འཛམ་གླིང་
འདིའི་ཐོག་འདས་པའི་ལོ་ངོ་ལྔ་བཅུ་ལྷག་གི་རིང་ལ་མི་མང་པོ་ཞིག་དང་འབྲེལ་བ་

བྱུང་ཞིང་། སྔར་གྱི་ཉམས་མྱོང་ཕྱོགས་བསྡོམས་བྱེད་སྐབས་བསམ་བློོ་ཡར་རྒྱས་མ་

6

༧གོང་ས་༧སྐྱབས་མགོན་ཆེན་པོ་མཆོག

ཕྱིན་པའི་དབང་གིས་དཀའ་ངལ་འཕྲད་པ་དང་། མི་མང་པོ་ཞིག་གིས་རང་ཉིད་ཀྱི་རེ་

བ་བཅོལ་ས་དེ་དཔལ་འབྱོར་ལོངས་སྤྱོད་ཡར་རྒྱས་སུ་ཕྱིན་ཏེ་དངུལ་མང་པོ་བྱུང་
ན། དཀའ་ངལ་ཚང་མ་སེལ་ཐུབ་སྙམ་པའི་བསམ་བློ་འཁོར་གྱི་ཡོད། དངུལ་དང་

དངོས་པོས་དཀའ་ངལ་སེལ་ཞེས་པ་ནི། ཕྱི་དངོས་པོའི་མཐུན་རྐྱེན་མ་འདང་བའི་
དཀའ་ངལ་རྣམས་སེལ་ཐུབ་པ་ཙམ་ལས། ནང་སེམས་ཀྱི་དཀའ་ངལ་སེལ་ཐུབ་
ཐབས་མེད་པ་ཧ་ཅང་གསལ་པོ་ཡིན།

ཁ༽ ཚད་མས་གཏན་ལ་ཕབ་པའི་ནང་ཆོས་ཀྱི་འགྲོ་ལུགས།

དེ་ལ་ནང་དོན་རིག་པ་ནང་པ་སངས་རྒྱས་ཀྱི་ཆོས་ཚུལ་བསམ་པ་དང་སྒོམ་

པས་སྒྲུབ་པ་ལ། ནང་དོན་རིག་པ་ནི་རིག་གནས་ཆེ་བ་ལྔ་དང་། རིག་གནས་ཆུང་བ་
ལྔ་གསུངས་པའི ་ ནང་གི ་ རི ག ་གནས་ཆེ ་ བ་ལྔ་ལས་ནང་དོ ན ་རི ག ་པ་ནི ་ གཙོ ་ བོ ་

ཆགས་ཡོད། སངས་རྒྱས་པའི་གཞུང་དང་། ལྷག་པར་དཔལ་ནཱ་ལེནྡྲའི་ཕྱག་སྲོལ་

ལམ་བརྒྱུད་པ་ལ་ནང་དོན་རིག་པ་དེ་ཡང་ཚད་མའི་ལམ་ནས་གཏན་ལ་ཕབ་དགོས་
པ་ཞིག་ཡིན། དེས་ན། ནང་དོན་རིག་པར་ཡིད་ཆེས་ཀྱི་ཐོག་ནས་འགྲོ་དགོས་པ་ཞིག་

ཡིན་ན་ཚད་མ་དང་འབྲེལ་བ་གང་ཡང་མེད། འོན་ཀྱང་ནང་དོན་རིག་པ་ནི་བཅོམ་
ལྡན་ཉིད་ཀྱིས།

དགེ་སློང་དག་གམ་མཁས་རྣམས་ཀྱིས། །

བསྲེགས་བཅད་བརྡར་བའི་གསེར་བཞིན་དུ། །
ལེགས་པར་བརྟགས་ལ་ང་ཡི་བཀའ། །
བླང་བར་བྱ་ཡི་གུས་ཕྱིར་མིན། །

7

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཞེས་པའི་ཚིགས་སུ་བཅད་པ་འདི་ཉིད་རྒྱ་ཡིག་ནང་ཡོད་འདུག་པས། ཀོ་རི་ཡ་

སོགས་ནང་པའི་ཡུལ་ལུང་མང་པོར་ལུང་འདི་རྒྱུས་མངའ་ཡོད། ལུང་འདིས་བཅོམ་
ལྡན་འདས་ཀྱི་རྗེས་འབྲང་དག་གིས་བཅོམ་ལྡན་འདས་ལ་དད་པ་དང་གུས་པ་ཡོད་པ་

རྒྱུ་མཚན་དུ་བྱས་ཏེ་བཅོམ་ལྡན་འདས་ཀྱིས་གང་ཞིག་གསུངས་པ་དེར་ཡིད་ཆེས་
བྱེད་མི་དགོས་ཤིང་། ངས་བསྟན་པ་དེ་དག་རིགས་པ་དང་འགལ་མིན་དཔྱད་ཅིང་།
དཔྱད་དོན་ཉམས་སུ་ལེན་པའི་ཉམས་མྱོང་གི་ཐོག་ནས་གྲུབ་འབྲས་ཐོན་པ་ཞིག་ཡོང་

མིན་ལ་བལྟས་ནས་ཡིད་ཆེས་འཕེར་ན། ངས་བསྟན་པ་དེར་ཡིད་ཆེས་བྱེད་དགོས་
ཞེས་གསུངས་པ་ནི་གདེང་སྤོབས་ཡོད་པ་ཞིག་ཡིན། འདི་ལྟ་བུའི་གདེང་སྤོབས་མེད་
ན་ངས་བསྟན་པ་དེར་དཔྱད་པ་བྱེད་མི་དགོས་པར་ཡིད་ཆེས་བྱས་ན་ཆོག་ཅེས་
གསུངས་དགོས་པ་ལྟ་བུ་ཡོང་གི་ཡོད།

ངོས་ནས་འཛམ་གླིང་འདིའི་ཐོག་གི་ཆོས་ལུགས་གཞན་རྣམས་ལ་མ་གུས་པ་

བྱས་པ་གཏན་ནས་མིན་པར་ཚང་མར་ཁ་ཞེ་གཉིས་མེད་ཀྱིས་གུས་བཀུར་བྱེད་
བཞིན་ཡོད། ཆོས་ལུགས་ཕལ་མོ་ཆེའི་ནང་དུ་ཆོས་ལུགས་རང་རང་གི་སྟོན་པས་
གང་ཞིག་གསུངས་པ་དེར་ཡིད་ཆེས་ཐོག་ནས་ཕྱིན་པ་ལས། དེ་ལ་ཐེ་ཚོམ་གྱི་ཐོག་

ནས་དཔྱད་པ་བྱེད་པའི་ལམ་སྲོལ་མེད། སངས་རྒྱས་པའི་ཆོས་ནང་བཅོམ་ལྡན་
འདས་ཉིད་ཀྱིས་དཔྱད་པ་བྱེད་དགོས་ཞེས་གསུངས་ཡོད། དེ་ལྟར་མགོན་པོ་ཀླུ་སྒྲུབ་

སོགས་ཀྱིས་དངོས་སུ་ལག་ལེན་གྱི་ཐོག་ནས་བཅོམ་ལྡན་འདས་ཀྱི་བཀའ་ལ་སྒྲ་ཇི་
བཞིན་པར་ཁས་བླང་ཆོག་པ་གང་དག་ཡིན་པ་དང་། བཅོམ་ལྡན་འདས་ཀྱི་བཀའ་
ཡིན་ནའང་། དུས་དང་གདུལ་བྱའི་ཁམས་དང་དབང་པོ་སོགས་ལ་དགོངས་ནས་

8

༧གོང་ས་༧སྐྱབས་མགོན་ཆེན་པོ་མཆོག

གསུངས་པའི་བཀའ་རྣམས་སྒྲ་ཇི་བཞིན་པར་ཁས་བླངས་ན་རིགས་པས་གནོད་པ་
ཡོད་པ་དང་། དངོས་ཡོད་ཀྱི་གདུལ་བྱའི་ཁམས་མོས་དང་འཚམ་པར་གསུངས་པ་

ཞིག་ཡིན་སྟབས། དེ་ནི་དགག་དགོས་གཉིས་དང་དེའི་ནང་ནས་དགོས་པ་གཙོ་བོར་
བྱས་ནས་གསུངས་པ་ཞི ག ་ཡི ན ་པ་ལས། སྒྲ་ཇི ་ བཞི ན ་པར་ཁས་བླངས་ན་མི ་
འགྲིགས་ཞེས་གསུངས་ཡོད། དེ་ནི་སྤྱིར་ནང་པ་སངས་རྒྱས་པའི་ཆོས་དང་། ལྷག་
པར་དཔལ་ནཱ་ལེནྡྲའི་ཆོས་བརྒྱུད་ཀྱི་འགྲོ་སྟངས་འདི་ཧ་ལས་པ་ཞིག་རེད་འདུག

མདོར་ན། སངས་རྒྱས་པའི་ནང་དོན་རིག་པ་དེ་ཉིད་ཚད་མའི་ལམ་ནས་གཏན་

ལ་ཕབ་པ་ཞིག་ཡིན། དེ་ལ་ནང་པའི་ཡུལ་ལུང་མང་པོ་ཞིག་ཡོད། དེ་ཡང་འབར་མ་

དང་། ཐའེ་ལན་ཌི། ཤྲི་ལངྐ་སོགས་པ་ལཱིའི་ཆོས་བརྒྱུད་འཛིན་མཁན་གྱི་ནང་པའི་

ལུང་པ་དེ་དག་བསམ་གྱིས་མི་ཁྱབ་པ་རེད། སྔར་ངོས་རང་ཐའེ་ལན་ཌིར་ཐེངས་ཁ་
ཤས་འགྲོ་མྱོང་ཡོད་ཀྱང་། དུས་ཕྱིས་འགྲོ་བསྐྱོད་བྱེད་ཐུབ་ཀྱི་མེད། ནང་པའི་ཡུལ་
ལུང་དེ་དག་གི་མཁས་པ་དང་། དགེ་སློང་འདུལ་བ་འཛིན་པ་མང་པོ་ཞིག་དང་ཐུག་

འཕྲད་བྱེད་མྱོང་ཞིང་། དེ་དག་གི་ཁྲོད་དུ་དངོས་གནས་བསམ་གྱིས་མི་ཁྱབ་པ་དད་

པའི་སྤུ་ལོང་གཡོ་དགོས་པ་དེ་འདྲའང་ཡོད། འོན་ཀྱང་དབུ་ཚད་ཀྱི་གཞུང་རྣམས་དར་
སོ་མེད།

ལེགས་སྦྱར་གྱི་ཆོས་བརྒྱུད་འཛིན་མཁན་རྒྱ་ནག་ཡིན་ཞིང་། རྒྱ་ནག་བརྒྱུད་

ནས་ཀོ་རི་ཡ་དང་། ཝི་ཏི་ནམ། ཉི་ཧོང་བཅས་ལེགས་སྦྱར་གྱི་ཆོས་བརྒྱུད་འཛིན་
མཁན་ཆགས་ཡོད། དབུ་སེམས་ཀྱི་གཞུང་མང་པོ་ཞིག་དང་དབུ་སེམས་ཀྱི་ལྟ་གྲུབ་
ཀྱང་ཡོད། ཕལ་ཆེར་ཚད་མའི་གཞུང་རྒྱ་ཆེན་པོ་དེ་ཙམ་མེད་པ་ལྟ་བུ་ཞིག་འདུག

9

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཚད་མའི་གཞུང་ནི་བོད་གངས་ཅན་གྱི་ལྗོངས་ལ་མཁན་ཆེན་ཞི་བ་འཚོ་རང་ཉིད་

ཡོངས་སུ་གྲགས་པའི་ཚད་མའི་སྐྱེས་མཆོག་ཅིག་ཆགས་ཡོད། ཁོང་གི་སློབ་མའམ་

སྲས་ཀྱི་ཐུ་བོ་ཀ་མ་ལ་ཤི་ལ་རྣམ་གཉིས་ཆོས་རྒྱལ་ཁྲི་སྲོང་ལྡེའུ་བཙན་གྱིས་བོད་དུ་
གདན་ཞུ་གནང་ཞིང་། སྐུ་ཚེའི་ལྷག་མ་རྣམས་ཀྱང་བོད་རང་དུ་བཏང་གནང་ཡོད། དེ་
དག་གི་ཐུགས་བསྐྱེད་སྨོན་ལམ་དང་ལམ་སྟོན་གནང་བ་ལྟར། ཞེ་ས་མ་ཞུས་ན་དགེ་

རྒན་རང་ཉིད་གཞུང་ལུགས་གང་ལ་ཐུགས་སྣང་ཡོད་ཀྱང་། དེ་ལུགས་ཀྱིས་སློབ་མ་
རྣམས་ལ་ཕྱག་དཔེ་ཁྲིད་སྟངས་ཤིག་གནང་ངེས་པས་དགེ་ཕྲུག་རྣམས་ཀྱིས་ཀྱང་ལྟ་
གྲུབ་དང་། ནང་དོན་རིག་པའི་གཞུང་ལུགས་རྣམས་ཀྱང་ཚད་མའི་གཞུང་དང་འབྲེལ་

ནས་ལྟ་བའི་ལམ་སྲོལ་བཟང་པོ་ཞིག་བཏོད་ཡོད། དེས་ན། དེའི་ཚུལ་ཤེས་དགོས་
པས། ཟབ་ཅིང་བརླིང་བའི་གཞུང་ཆེན་པོ་དག་བལྟ་བར་མི་ཁོམ་པའི་སྐྱེ་བོ་དག་གི་

བསོད་ནམས་ཀྱི་བགོ་སྐལ་དུ་ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱི་སྣང་བ་
རྒྱས་པར་བྱེད་པའི་བསྟན་བཅོས་ཚིག་ཉུང་གོ་བདེ་གཙོ་བོར་བྱས་པ་བློ་གསར་མིག་
འབྱེད་ཅེས་བྱ་བ་འདི་ཉིད་བཤད་པར་བྱའོ།།

ག༽ སྲོག་གཅོད་དང་དམར་ཟས་བླང་དོར་གྱི་སྐོར།

དེ་ལ་འགྲོ་བ་ཐམས་ཅད་བདེ་བ་འདོད་པ་དང༌། སྡུག་བསྔལ་མི་འདོད་པ་མཉམ་

ཞིང༌། དེ་ཡང་རང་རེ་ཤེས་རིག་བཀྲ་བའི་མི་ཙམ་མ་ཟད། བླུན་ཞིང་གཏི་མུག་པ་ཐ་ན་

སྲོག་ཆགས་འབུ་སྲིན་ཕྲ་མོ་ཡན་ཆད་ཀྱང་བདེ་བ་ཞིག་འདོད་པ་དང༌། སྡུག་བསྔལ་
ཕྲ་མོ་ཡང་མི་འདོད་པ་ཤ་སྟག་ཡིན། དེས་ན་རང་གཞན་སུ་ཡིན་ཡང་བདེ་བ་འབྱུང་

བ་དང༌། སྡུག་བསྔལ་མི་འབྱུང་བའི་ཐབས་ཤིག་བྱ་དགོས། དེ་མིན་རང་ལ་བདེ་བ་

10

༧གོང་ས་༧སྐྱབས་མགོན་ཆེན་པོ་མཆོག

ཞིག་བྱུང་ན་སྙམ་པ་དང༌། སྡུག་བསྔལ་དེ་མེད་ན་ཅི་མ་རུང་སྙམ་པའི་རེ་འདོད་ཆེན་

པོས་སྒུག་ནས་བསྡད་པ་ཙམ་གྱིས་བདེ་བ་འབྱུང་བ་དང༌། སྡུག་བསྔལ་སེལ་མི་ནུས་

པས། བདེ་བ་གང་ལས་འབྱུང་བའི་རྒྱུ་སྒྲུབ་པ་དང༌། སྡུག་བསྔལ་འབྱུང་བའི་གཞི་
སྤོང་ནུས་པ་ཞིག་དགོས།

ཕན་པ་བདེ་བའི་རྒྱུ་སྒྲུབ་བྱེད་དང༌། གནོད་པ་སྡུག་བསྔལ་སྤོང་བའི་ཐབས་ནི་

ཆོས་ལ་བརྟེན་ནས་བསྒྲུབས་པ་དང་འདྲ་བ་ཐབས་ཚུལ་གཞན་ཇི་ལྟར་བྱས་ཀྱང་ཡང་

དག་པ་དང༌། མཐར་ཕྱིན་པ་སྒྲུབ་མི་ནུས། དེ་ལྟ་བུའི་བདེ་བ་སྒྲུབ་པ་དང་། སྡུག་
བསྔལ་སེལ་བ་སོགས་ནི་གོང་གསལ་བཞིན་དུད་འགྲོ་དང་། ཐ་ན་སྲོག་ཆགས་གྲོག་
འབུར་ཚུན་ཆད་སྡུག་བསྔལ་མི་འདོད་པ་དང་། བདེ་བ་འདོད་པ་གཅིག་མཚུངས་

ཡིན་པ་བསམ་བློ་ཞིབ་ཕྲ་བཏང་ན་ཧ་ཅང་གསལ་པོ་ཡིན། དེང་སྐབས་འཛམ་གླིང་

འདིའི་ཐོག་དུད་འགྲོ་སྲོག་ཆགས་ཀྱི་རིགས་ལ་སྲོག་ལྡན་གྱི་འདུ་ཤེས་དེ་ཙམ་མེད་
པ་དང་། སྲོག་གི་འདུ་ཤེས་ཡོད་ཀྱང་དེར་བདེ་སྡུག་གང་ཞིག་ཡོང་གི་ཡོད་མེད་ལ་

དོ་སྣང་གང་ཡང་མེད་པ་ལྟ་བུ་ཡོང་གི་ཡོད། དཔེར་ན། སྔར་ང་ཚོ་དྷ་རམ་ས་ལར་
ཡོང་སྐབས་དྷ་ས་ནས་པ་ཁྲང་ཀོ་ཌི་
འཇའ་མུ་

(Jammu)

(Pathankot)

བར་དང་། པ་ཁྲང་ཀོ་ཌི་ནས་

བར་ཡར་མར་བསྐྱོད་སའི་ས་གནས་དེ་དག་ཏུ་བྱ་ཤ་ཚོང་

མཁན་ཧ་ཅང་ཉུང་ཤས་ལས་མེད། བར་སྐབས་དངོས་པོ་ཡར་རྒྱས་ཕྱིན་པའི་ཆ་
ཤས་ལྟ་བུར་བྱ་གསོ་ཁང་ཧ་ཅང་མང་པོ་ཞིག་ཆགས་ཡོད། དཔེར་ན། ཕལ་ཆེར་ཟ་
ཁང་ཆུང་ངུ་རེ་རེའི་ཉེ་འཁྲིས་སུ་དབྱར་དགུན་སྟོན་དཔྱིད་མེད་པར་བྱ་དེ་ལྕགས་ཁྲའི་
ནང་བླུགས་ནས་བཞག་པ་མཐོང་རྒྱུ་ཡོད། དེ་དག་ནི་ཆུ་ཚོད་འགའ་ཞིག་གི་ཚེ་ཚད་

11

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཙམ་ལས་དེ་རྗེས་ཤི་རྒྱུ་དང་། དེ་ལས་རིང་ན་ཉིན་མ་གཅིག་གཉིས་སྡོད་རྒྱུ་ཡོད་
ལས་ཆེ། དེ་རྗེས་གསོད་རྒྱུར་ངེས་པ་ཡིན། དེ་དག་ལ་སྲོག་གི་འདུ་ཤེས་ཧ་ལམ་མི་
འདུག འཛམ་གླིང་འདིའི་ཐོག་

(piggery, fishery, poultry-farm)

ཕག་གསོ་ཁང་

དང་། ཉ་གསོ་ཁང་། བྱ་གསོ་ཁང་ལྟ་བུའི་སྲོག་ཆགས་དེ་དག་མིས་ཟ་རྒྱུའི་ཟས་
རིགས་ཀྱི་འདུ་ཤེས་ཤིག་ལས། དེ་དག་ལ་སྲོག་ཡོད་པ་དང་། ང་ཚོ་ལྟར་སྡུག་བསྔལ་

མི་འདོད་པ་དང་། བདེ་བ་འདོད་པའི་ཚོར་བ་ཡོད་པ་གཅིག་མཚུངས་རེད་སྙམ་པའི་
ངོས་འཛིན་གཏན་ནས་མི་འདུག དེ་དག་ནི་ཧ་ལས་པའི་ཐབས་སྐྱོ་པོ་རེད།

མ་གཞི་ང་ཚོ་བོད་ལའང་དངོས་ཡོད་གནས་ཚུལ་གྱི་ཐོག་ནས་བོད་པ་ཚང་

མས་དཀར་སྐྱོང་བྱེད་ཐུབ་ཐབས་མེད་ལ། འབྲོག་སའི་རིགས་མང་པོ་ཞིག་དེ་སྔ་

འགྲིམ་འགྲུལ་ཞན་པའི་སྐབས་མདོར་ན་རྩམ་པ་ཡང་དཀོན་པོའི་གནས་ཚུལ་ཡོད།
དེར་བརྟེན་སྲོག་ཆགས་ཀྱི་ཤ་མར་ཐུད་གསུམ་ལ་མ་བརྟེན་ཐབས་མེད་ཡིན། འོན་
ཀྱང་སྲོག་གཅོད་པ་ནི་མི་རུང་བའི་བྱ་བ་ཞིག་ཡིན་པ་འབྲོག་པ་ཚང་མས་ངོས་འཛིན་

བྱེད་བཞིན་ཡོད། རང་ཉིད་འཚོ་ཟས་ཀྱི་ཆེད་སྲོག་གཅོད་པའི་སྐབས་སྦྲ་གུར་ནང་
མཆོད་མེ་ཕུལ་བ་དང་། ནང་མི་ཚང་མས་མཎི་འདྲེན་པ། སྲོག་གཅོད་བཞིན་པའི་
གནས་སྐབས་སུའང་མཎི་འདྲེན་པ་སོགས་བྱ་བ་དེ་མ་རུང་བ་ཞིག་དང་། སྡིག་པའི་
ལས་ཡིན་པ་ཤེས་པའི་ཐོག་ནས་བྱེད་བཞིན་ཡོད་པས་ཅུང་དྲག་པ་ཡོད། དེ་མིན་

སེམས་ཅན་གྱི་སྲོག་ལ་བརྩེ་བའི་འདུ་ཤེས་གཏན་ནས་མེད་པར་སྲོག་གཅོད་པ་མང་
ཆེ་བ་ཆགས་ཡོད།

འཛམ་གླི ང ་འདི འི ་ ཐོ ག ་གི ་ ཉ་རི ག ས་འགའ་ཞི ག ་གསོ ད ་རྒྱུ་ཤུགས་ཆེ ་ བའི ་

12

༧གོང་ས་༧སྐྱབས་མགོན་ཆེན་པོ་མཆོག

དབང་གིས་ད་ཆ་རིགས་རྒྱུད་གཏོང་ལ་ཉེ་བའི་གནས་སུ་སླེབས་ཚུལ་བརྗོད་བཞིན་
ཡོད། དེ་རིགས་ནི་སེམས་ཅན་གཞན་ལ་སྲོག་གི་འདུ་ཤེས་དང་། དེ་དག་སྡུག་
བསྔལ་མི་འདོད་པ་དང་། བདེ་བ་འདོད་པའི་འདུ་ཤེས་མེད་པར་བརྟེན་གནས་ཚུལ་
དེ་རིགས་ཡོང་གི་ཡོད།

ང༽ ལུས་སེམས་ཀྱི་བདེ་སྡུག་གི་ཁྱད་པར།

དེ་ལྟར་སྲོག་ཆགས་ཡིན་ནོ་ཅོག་སྡུག་བསྔལ་མི་འདོད་པ་དང་། བདེ་བ་འདོད་

པ་གཅིག་མཚུངས་ཡིན། ཁྱད་པར་གཅིག་རང་ཡོད་པ་ནི། དུད་འགྲོ་དག་གིས་བདེ་

བ་དང་སྡུག་བསྔལ་ནི་གཙོ་བོ་ལུས་ཚོར་ལ་བརྟེན་པའི་བདེ་སྡུག་ཡིན་པ་ཧ་ཅང་
གསལ་པོ་ཡིན།

ཡིད་བློའི་སྟེང་ནས་རྣམ་རྟོག་ཕྲན་ཚེགས་ཀྱི་དབང་ལས་དགའ་སྡུག་དང་བདེ་

སྡུག་ཡོང་གི་ཡོད་ཀྱང་དེ་ཙམ་གྱི་ཤུགས་ཆེན་པོ་མེད། ཀླད་པའི་གནས་སྟངས་ཀྱི་
ཆ་ནས་བསམ་བློ་གཏོང་བའི་ནུས་པ་ཆེན་པོ་མེད། དུད་འགྲོའི་ནང་དུའང་རིགས་འདྲ་

མིན་སྣ་ཚོགས་ཤིག་ཡོད། མི་ལ་བསམ་བློ་གཏོང་བའི་ནུས་པ་ཧ་ཅང་ཤུགས་ཆེན་

པོ་ཡོད་པ་ཞིག་ཡིན། ཇི་ཙམ་གྱི་བསམ་བློ་གཏོང་བའི་ནུས་པ་ཡོད་པ་དེ་ཙམ་གྱིས་
རེ་དོགས་མང་བ་དང་། དེ་བཞིན་འདས་པའི་ལོ་རྒྱུས་དྲན་ནས་སེམས་ལ་ཆགས་
སྡང་སྐྱེ་བ་དང་། མ་འོངས་འབྱུང་འགྱུར་གྱི་བསམ་བློ་མང་པོ་ཞིག་འཁོར་ནས་རེ་
དོགས་ཀྱི་དབང་ལས་སེམས་ལ་མ་སྐྱིད་པ་ཞིག་ཀྱང་ཡོང་གི་ཡོད།

དེས་ན་སེམས་ཀྱི་ཐོག་ནས་དཀའ་ངལ་འཕྲད་པ་དེ་དུད་འགྲོ་ལ་ཤུགས་ཆུང་

ཞིང་མི་ལ་ཤུགས་ཆེ་བ་ཡོད། དུད་འགྲོ་རྣམས་ནི་ཐད་ཀ་ཐད་ཀའི་དངངས་སྐྲག་དང་།

13

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཞེད་སྣང་སོགས་འཕྲལ་དུ་གནོད་པ་མེད་ན་ལྷོད་ལ་བབས་ནས་སྡོད་ཀྱི་ཡོད། ང་ཚོ་
མི་ལ་མཚོན་ན༌ལྟོ་གོས་ཀྱི་མཐུན་རྐྱེན་དང་། གཟུགས་གཞི་བདེ་ཐང་ཡོད་ཀྱང་།

སེམས་ལ་མ་སྐྱིད་པ་ཡོད་ན་ལུས་ལ་ནད་དང་ན་ཚ་མེད་ལ། ལྟོ་གོས་ཀྱི་སྡུག་བསྔལ་

བྱེད་དགོས་དོན་མེད། ལྷག་པར་གཉེན་དང་ཉེ་དུ་ཕུན་སུམ་ཚོགས་ཤིང་། ནོར་

ལོངས་སྤྱོད་ཕུན་སུམ་ཚོགས་པོ་ཡོད་ཀྱང་། སེམས་ཀྱི་སྡུག་བསྔལ་གྱི་དབང་ལས་
མ་སྐྱིད་པ་དང་། གཉིད་མི་ཁུག་པ་དང་། སེམས་འཁྲུག་པ་སོགས་ཀྱི་དབང་ལས་

མྱོས་རྫས་ཀྱི་རིགས་བེད་སྤྱོད་བྱེད་པ་དང་། ཆང་རག་ཚོད་མེད་འཐུང་བ་སོགས་ཀྱི་
ཐོག་ནས་སེམས་ཀྱི་དཀའ་ངལ་སེལ་བའི་ཐབས་ལམ་གཞན་མ་རྙེད་པའི་སྐབས། ཕྱི་

དངོས་པོའི་རྫས་ཤིག་ལ་བརྟེན་ནས་སེམས་ལ་ཞི་བདེ་ཡོང་བའི་འབད་བརྩོན་བྱེད་
བཞིན་ཡོད། དེ་ནི་སེམས་འཁྲུགས་པའི་རྟགས་མཚན་ཡིན། སེམས་ནང་དངངས་

སྐྲག་གཏན་ནས་མེད་པར་སེམས་ཞི་བདེ་བག་ཕེབས་ཡོད་ན། མྱོས་རྫས་བེད་སྤྱོད་
བྱེད་དགོས་དོན་མེད་ལ། ཆང་རག་ཚོད་མེད་འཐུང་དགོས་དོན་ཡང་མེད།

དེར་བརྟེན་མིའི་སེམས་ཀྱི་དཀའ་ངལ་ཞེས་པ་ནི། ལུས་ཀྱི་མཐུན་རྐྱེན་ཡོད་པ་

གཅིག་པུས་ཕན་ཐོགས་མེད་པ་ཧ་ཅང་གསལ་པོ་ཡིན། དེས་ན་དུད་འགྲོའི་བདེ་སྡུག་
དང་། མིའི་བདེ་སྡུག་གཉིས་ཕན་ཚུན་བསྡུར་ན། གཙོ་བོ་ལུས་ཚོར་ལ་བརྟེན་པའི་
བདེ་སྡུག་ནི་དུད་འགྲོ་དང་མི་གཅིག་མཚུངས་ཡིན་ཀྱང་། ཡིད་བློ་ལ་བརྟེན་པའི་བདེ་
སྡུག་དེ་མི་ལ་ཤུགས་ཆེ་བ་ཡོད། དེ་གཉིས་ཀྱི་ནང་ནས་ལུས་ཀྱི་སྡུག་བསྔལ་ཕྲན་བུ་
ཡོད་ཀྱང་སེམས་ལ་ཞི་བདེ་ཡོད་ན་ལུས་ཀྱི་སྡུག་བསྔལ་ཟིལ་གྱིས་གནོན་ཐུབ་ལ།

སེམས་ནང་མ་སྐྱིད་པ་ཤུགས་ཆེ་ཡོད་ན་ལུས་ཀྱི་བདེ་བ་ཡོད་ཀྱང་། དེས་སེམས་ཀྱི་

14

༧གོང་ས་༧སྐྱབས་མགོན་ཆེན་པོ་མཆོག

སྡུག་བསྔལ་དེ་ཟིལ་གྱིས་གནོན་མི་ཐུབ། དེ་ནི་ཁྱེད་རང་ཚོའི་སློབ་གྲོགས་རྣམས་ལ་

ལྟོས་དང་། ཁྱིམ་ཚང་འབྱོར་ལྡན་གྱི་བུ་ཕྲུག་ཡིན་ནའང་སེམས་འཁྲལ་ཁོ་ན་བྱེད་
མཁན་ཡོད་ལ། ཡང་སྐྱིད་སྡུག་ཞན་ཙམ་ཡོད་པ་ཞིག་ཡིན་ནའང་སྣང་བ་སྐྱིད་པོ་
བྱས་ནས་སྡོད་མཁན་ཡོང་གི་ཡོད། དེ་དག་ལ་བསམ་བློ་གཏོང་བ་དང་ཞིབ་འཇུག་

བྱས་ན། དངོས་ཡོད་ཀྱི་བདེ་སྡུག་ཅེས་པ་དེ་མིའི་བདེ་སྡུག་ཤུགས་ཆེ་བ་དེ་བསམ་

བློ་གཏོང་སྟངས་ཀྱི་ཐོག་ནས་བདེ་སྡུག་ཡོང་བ་དེ་ཤུགས་ཆེ་བ་དང་། ལུས་ཚོར་གྱི་
བདེ་སྡུག་ནི་དེ་ཙམ་གྱི་ནུས་པ་ཆེན་པོ་མེད་པ་ཞིག་ཡོང་གི་ཡོད། དེས་ན་ལུས་ཀྱི་
སྡུག་བསྔལ་སེལ་ནས་ལུས་ཀྱི་བདེ་བ་སྒྲུབ་དགོས་ཀྱང་། སེམས་ཀྱི་བདེ་སྡུག་དང་

བསྡུར་ན་ལུས་ཀྱི་བདེ་སྡུག་གལ་གནད་ཆུང་ཞིང་། གཙོ་བོ་སེམས་ཀྱི་བདེ་སྡུག་
བསྒྲུབ་རྒྱུ་དེ་གལ་འགངས་ཆེ་བ་ཡོད།

ཅ༽ བདེ་སྐྱིད་ཀྱི་འབྱུང་རྩ་ནི་བྱམས་བརྩེ་ཡིན་ཚུལ།

སྤྱིར་འཛམ་གླིང་འདིའི་ཐོག་གི་ཡེ་ཤུ་དང་ཁ་ཆེའི་ཆོས། དེ་བཞིན་ཕྱི་རོལ་མུ་

སྟེགས་པའི ་ ཆོ ས ་ལུགས་ཕལ་མོ ་ ཆེ ་ ནང་པའི ་ གཞུང་ནས་ལྷ་མི འི ་ ཐེ ག ་པ་དང་།

ཚངས་པའི་ཐེག་པ་ཞེས་གསུངས་པ་ལས། ལྷ་མིའི་ཐེག་པ་ཆགས་ཡོད། མིའི་མི་

ཚེར་བྱམས་བརྩེ་ཡོད་པ་དང་། བྱམས་བརྩེ་ལྡན་པའི་མི་ཞིག་ཡོང་ཐབས་ལ་གཙོ་
བོར་དམིགས་ནས་ཆོས་ལུགས་ཚང་མས་བྱམས་པ་དང་བརྩེ་བ་སོགས་གསུངས་
ཡོད། བྱམས་བརྩེ་ཞེས་པ་ནི་འབད་མེད་ལྷུན་གྲུབ་ཏུ་ཡོང་བ་ཞིག་མིན་པར་འགལ་

རྐྱེན་ཡོད་པ་ཞིག་ཏུ་ཆོས་ལུགས་ཚང་མས་ངོས་འཛིན་གནང་ཡོད། བྱམས་བརྩེའི་
འགལ་རྐྱེན་ནི་ཞེ་སྡང་དང་འཁོན་འཛིན། རང་ཉིད་ཀྱི་བདེ་བ་ལ་ཆོག་མི་ཤེས་པ་

15

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སོགས་ཀྱིས་བྱམས་བརྩེའི་ཉམས་ལེན་ལ་གནོད་ཀྱི་ཡོད་པར་བརྟེན། དེའི་ཆེད་དུ་

དམིགས་ནས་བཟོད་པ་སྒོམ་པ་དང་། དེ་བཞིན་འཁོན་འཛིན་མི་ཡོང་བའི་ཆེད་དུ་
བཟོད་བཞེས་སམ་དགོངས་ཡངས་

(Forgiveness)

ཆོས་ལུགས་ཚང་མའི་ནང་དུ་

ཡོད། དེ་བཞིན་རང་ཉིད་ཀྱི་འདོད་རྔམ་ཆེན་པོ་བྱས་པའི་དབང་ལས་རྙོག་གྲ་ཡོང་
བར་བརྟེན་དེའི་གཉེན་པོར་ཆོག་ཤེས་

(Contentment)

གསུངས་ཡོད། དངོས་

གནས་ཡེ་ཤུ་དང་། ཁ་ཆེ། མུ་སྟེགས་པ་སོགས་ཀྱི་ཆོས་པ་མང་པོ་ཞིག་གིས་འདོད་
ཆུང་ཆོག་ཤེས་འཕགས་པའི་རིགས་བཞི་ལ་གནས་པ་དངོས་གནས་རེད་འདུག

ཟས་གོས་གནས་མལ་ངན་ངོན་ཐོག་མི་ཚེ་བསྐྱལ་ནས་དེ་དག་གིས་ཆོག་ཤེས་ཀྱི་
ཉམས་ལེན་བྱེད་ཀྱི་ཡོད། དེ་བཞིན་ཆོས་ལུགས་ཚང་མས་རང་ཁྲིམས་སྲུང་རྒྱུ་
གསུངས་ཡོད། དེས་ན་སེམས་ཀྱི་ཞི་བདེ་ཞེས་པ་ནི་བྱམས་བརྩེའི་ཐོག་ནས་ཡོང་བ་

ནི་འགྲོ་བ་མིའི་ལྷན་སྐྱེས་ཀྱི་ཉམས་མྱོང་གི་ཐོག་ནས་ཤེས་ཀྱི་ཡོད་སྟབས། ཆོས་
ལུགས་གཙོ་ཆེ་བ་ཚང་མས་བྱམས་བརྩེའི་སྐོར་གསུངས་ཡོད།

བྱམས་བརྩེ་སྤེལ་བའི་ཐབས་ལམ་ནི། ཆོས་ལུགས་ཀྱི་ཁྲོད་ནས་ལྷ་མིའི་ཐེག་

པའི་ཆོས་ལུགས་རྣམས་ཀྱིས་དད་པའི་ཐོག་ནས་འཇིག་རྟེན་བཀོད་པ་པོ་རྟག་པ་རང་
བྱུང་གི་སྐྱེས་བུ་ཞིག་ཁས་བླངས་ནས་རྟག་པ་རང་བྱུང་གི་སྐྱེས་བུས་ང་ཚོ་ཚང་མ་

བཀོད་པ་རེད་ཅེས་འདོད་པ་དང་། རྟག་པ་རང་བྱུང་གི་སྐྱེས་བུ་དེའི་ངོ་བོ་ནི། བྱམས་

བརྩེ་མཐའ་ཡས་པའི་བདག་ཉིད་ཅན་གྱི་དཀོན་མཆོག་ཅིག་ཡིན་ལ། དེ་ལྟ་བུའི་
དཀོན་མཆོག་དེས་ང་ཚོ་བཀོད་པའམ་བཟོས་པ་རེད་ཅེས་བརྗོད་སྐབས། སྙིང་རྗེའི་

བདག་ཉིད་ཅན་གྱི་རྟག་པ་རང་བྱུང་གི་སྐྱེས་བུས་བཀོད་པ་ཡིན་སྟབས། ང་ཚོར་ཡང་

16

༧གོང་ས་༧སྐྱབས་མགོན་ཆེན་པོ་མཆོག

སྙིང་རྗེའི་ས་བོན་ནམ་དཀོན་མཆོག་གི་ཆ་ཤས་ཏེ། ནང་པའི་གཞུང་ནས་ཁམས་བདེ་
གཤེགས་སྙིང་པོ་ཞེས་གསུངས་པ་ལྟར་དེ་དང་ཧ་ཅང་འདྲ་བའི་གོ་བ་ཞིག་ལེན་རྒྱུ་
ཡོད།

དཀོན་མཆོག་ནི་བྱམས་བརྩེ་མཐའ་ཡས་པའི་རང་བཞིན་ཅན་ཡིན་ལ། དེ་ལྟ་

བུའི་དཀོན་མཆོག་གིས་ང་ཚོ་བཀོད་པར་བརྟེན། རང་ཉིད་ལའང་དེའི་ནུས་པ་ཞིག་

ཡོད་པ་དང་། དེའི་ཐོག་དཀོན་མཆོག་གིས་ལམ་སྟོན་གང་ཞིག་གནང་གི་ཡོད་ཅེ་ན།
བྱམས་བརྩེ་སྒོམས་ཞེས་གསུངས། དེ་ནི་ཆོས་ལུགས་ཚང་མའི་ནང་དུ་ཡོད། དེ་

བཞིན་དཀོན་མཆོག་ལ་རྩེ་གཅིག་པའི་དད་པས་ཁྱེད་ཀྱིས་སམཁྱེན་བསམ་པ་བྱེད་

པའི་སྐབས་ང་དང་ང་ཞེས་པའི་བློ་དེ་ཉིད་ཤུགས་ཇེ་ཆུང་དུ་གཏོང་གི་ཡོད། དེས་ན་

འཛམ་གླིང་འདིའི་ཐོག་གི་ལྟ་གྲུབ་ཡོད་པའི་ཆོས་ལུགས་ཚང་མས་མི་ལ་ཕན་ཐོགས་
ཚུལ་འདི་ལྟར་ཡིན།

ཆ༽ ལྷ་མིའི་ཐེག་པ་དང་ཚངས་པའི་ཐེག་པ།

ལྷ་མིའི་ཐེག་པ་ནི། གསོན་པའི་གནས་སྐབས་སུ་ཡག་པོ་བྱས་ཚེ་ཤི་ནས་ལྷ་

ཡུལ་དུ་སྐྱེ་བ་དང་། ཡག་པོ་མ་བྱས་ཚེ་ངན་འགྲོར་སྐྱེ་བ་ནི་ལྷ་མིའི་ཐེག་པ་ཞེས་པ་དེ་

ཡིན། ཚངས་པའི་ཐེག་པ་ཞེས་པ་ནི། མུ་སྟེགས་པའི་ཆོས་བརྒྱུད་ལྟ་བུ་ཞི་གནས་
དང་ལྷག་མཐོང་སྒོམ་རྒྱུ་ཡོད་པ་རྣམས་ལ་ཚངས་པའི་ཐེག་པ་ཞེས་བྱ་བ་ནི་ཧ་ཅང་
གསལ་པོ་ཡིན། མུ་སྟེགས་པའི་ཆོས་རྒྱུད་འཛིན་མཁན་རྣམས་ཀྱིས་སྒོམ་བརྒྱབ་

ནས་དངོས་གནས་སེམས་མི་རྟོག་པ་ལ་རྩེ་གཅིག་ཏུ་གནས་པ་སོགས་ཀྱི་ཐོག་ནས་

ཏིང་ངེ་འཛིན་སྒྲུབ་པ་དང་། དེང་སྐབས་ཡོད་མེད་བརྩད་གཅོད་བྱེད་བཞིན་ཡོད་ཀྱང་

17

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གསལ་པོ་ཞིག་ཤེས་རྟོགས་མ་བྱུང་ཡང་། སྔར་ཏིང་ངེ་འཛིན་བསྒྲུབས་ནས་ཟག་

བཅས་ཀྱི་མངོན་ཤེས་ཡོད་པ་ལྟ་བུ་ཡོང་གི་ཡོད། དེང་སྐབས་ངོས་ནས་དངོས་སུ་
མཐོང་བར་མུ་སྟེགས་པ་རྩ་རླུང་ཐིག་ལེ་དང་། གཏུམ་མོའི་ཉམས་ལེན་བྱས་ཏེ་ཧི་མ་
ལ་ཡའི་རི་རྒྱུད་ཀྱི་གངས་མཚམས་སོགས་སུ་ལུས་གཅེར་བུར་བསྡད་པ་དང་། ལ་

ལ་འདོམས་རས་ཙམ་ཡང་མེད་པར་གནས་སྡོད་བྱེད་བཞིན་ཡོད། དེ་དག་ལ་ནང་གི་
གཏུམ་མོའི་ཉམས་ལེན་གྱི་བདེ་དྲོད་ཤུགས་ཆེན་པོ་ཡོད་པ་ཧ་ཅང་གསལ་པོ་ཡིན།

ལུས་ཀྱིས་འཕྲུལ་འཁོར་བྱེད་པ་ལྟ་བུ་ནི། ངོས་ཀྱི་ཆོས་གྲོགས་སོ་ནི་རམ་དྷི་ཝི་

(Swami Ramdew)

ཁོང་ནི་ལུས་རྩལ་ཧ་ལས་པའི་ཡག་པོ་འདུག དེ་ནི་འཕྲོད་

བསྟེན་དང་། ནང་པའི་གཞུང་དུ་ན་རོ་ཆོས་དྲུག་གི་ལུས་སྦྱོང་གི་འཕྲུལ་འཁོར་དང་
གཅིག་མཚུངས་ཆགས་ཡོད། ངོས་ནས་སྔར་གྷོ་རག་པུར་

(Gorakh Pur)

གྱི་

གཡས་གཡོན་དུ་མུ་སྟེགས་པ་སྔགས་དང་འཕོ་བའི་ཉམས་ལེན། དེ་བཞིན་གྲོང་

འཇུག་གི་ཉམས་ལེན་ཡང་ཡོད་པ་དེ་དག་ནི་རླུང་གི་ཉམས་ལེན་གྱི་ཐོག་ནས་ཡོང་
གི་ཡོད། དེ་དག་ནི་ཕྱི་ནང་ཐུན་མོང་བ་རེད་འདུག

དེ་ལ་བརྟེན་ནས་སེམས་ཀྱི་གནས་ཆ་དང་ཏིང་ངེ་འཛིན་སྒྲུབ་པ། སངས་རྒྱས་

པའི་གཞུང་ནས་ལྷག་མཐོང་ལ་འཇིག་རྟེན་པའི་ལྷག་མཐོང་དང་། འཇིག་རྟེན་ལས་

འདས་པའི་ལྷག་མཐོང་ཞེས་གཉིས་སུ་ཕྱེ་བ་ལས། འཇིག་རྟེན་པའི་ལྷག་མཐོང་ནི་ཞི་
རགས་ཀྱི ་ རྣམ་པ་ཅན་གྱི ་ ལམ་བསྒོམས་པ་སྟེ། རང་ས་ལ་རགས་པར་བལྟས།

ཁམས་གོང་མར་ཞི་བར་བལྟས་ནས་འདོད་པའི་ཡོན་ཏན་དང་འདོད་པའི་འདོད་

ཆགས་ལ་ཉེས་དམིགས་སུ་བལྟས། འདོད་པའི་འདོད་ཆགས་ལ་མཐའ་གཅིག་ཏུ་ཞེ་

18

༧གོང་ས་༧སྐྱབས་མགོན་ཆེན་པོ་མཆོག

ལོག་ནས་འདོད་པའི་འདོད་ཆགས་དང་བྲལ་བའི་ས་ཐོབ་རྒྱུ་ཞིག་དམིགས་ཡུལ་དུ་
བཞག་ནས་ཞི་གནས་ཀྱི་ཉམས་ལེན་དང་། འཇིག་རྟེན་པའི་ལྷག་མཐོང་སྒོམ་པ་ལྟ་བུ་

ཡོང་གི་ཡོད། དེ་དག་ནི་ཚངས་པའི་ཐེག་པ་ཞེས་པ་དེ་ཡིན། དེང་སྐབས་རྒྱ་གར་ནང་
དུའང་དེའི་རིགས་ཡོད་པ་ཡིན། སྔར་ཡེ་ཤུའི་ཆོས་པའི་ནང་རྩེ་གཅིག་པའི་ཞི་གནས་
སྒོམ་པ་ལྟ་བུ་ཡོད་སྐད་འདུག་ཀྱང་བར་སྐབས་ཧ་ལམ་མེད་པ་ལྟ་བུ་ཞིག་འདུག

ཇ༽ ཆོས་བྱེད་དགོས་པའི་རྒྱུ་མཚན།

ཆོས་ཀྱི་སྟེང་ནས་ཚེ་འདི་དང༌། སྐྱེ་བ་ཕྱི་མ། དེའི་ཡང་ཕྱི་མ་སོགས་འདི་ཕྱི་ཚེ་

རབས་མང་པོའི་བདེ་བ་སྐྱེད་ཐུབ་ཅིང༌། སྡུག་བསྔལ་སེལ་ནུས། ཚེ་འདི་ལ་མཚོན་

ནའང་བདེ་བ་སྐྱེད་པ་དང༌། སྡུག་བསྔལ་སྤོང་བ་ལ་ཆོས་ལས་ལྷག་པར་མེད་པ་ནི།

དཔེར་ན་ལུས་ལ་ན་ཚ་ཞིག་བྱུང་ན་ཡང༌། ཆོས་ཀྱི་གནད་དོན་རྟོགས་པ་དང་མ་
རྟོགས་པ་གཉིས་ལ་ལུས་སེམས་ཀྱི་སྡུག་བསྔལ་ཆེ་ཆུང་དང་དེ་སེལ་ནུས་མིན་གྱི་

ཁྱད་པར་ཤིན་ཏུ་ཆེ་སྟེ། ཆོས་ཀྱི་གནད་མ་རྟོགས་པ་དང༌། ཆོས་ཀྱི་བྱིན་རླབས་ཀྱི་རྩི་

གང་ཡང་མེད་པའི་མི་དེར་ལུས་ཀྱི་ནད་ཀྱི་ཚོར་བ་དྲག་པོའི་སྟེང་དུ་སེམས་ལ་ནད་
དེ་མི་བཟོད་པའི་སྡུག་བསྔལ་ཆེན་པོ་ཞིག་གིས་ནོན་ནས་ལུས་སེམས་གཉིས་ཀ་
བདེ་བའི་གོ་སྐབས་མེད་པར་སྡུག་བསྔལ་གྱིས་མནར་བ་རེད།

ཆོས་ཀྱི་གནད་དོན་རྟོགས་པ་ཞིག་ཡིན་ན། ལུས་ལ་ན་ཚ་བྱུང་བ་དེ། སྔོན་

བསགས་སྡིག་པའི་འབྲས་བུ་ཡིན་པ་དང༌། འཁོར་བའི་རང་བཞིན་དུ་མཐོང་ནས་
ལས་བདག་གིར་བྱ་འདོད་ཀྱི་བསམ་པ་སོགས་ལ་བརྟེན་ནས་སྡུག་བསྔལ་དང་དུ་
བླངས་པས་ཡིད་ཀྱི་སྡུག་བསྔལ་མི་འབྱུང༌། དེ་མི་འབྱུང་བས་ཕྱི་ལུས་ཀྱི་ནད་ཀྱི་

19

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སྡུག་བསྔལ་དེ་ནང་བསམ་པའི་སྟོབས་ཀྱིས་ཟིལ་གྱིས་མནན་ནས་སྡུག་བསྔལ་སེལ་
ནུས་པ་འབྱུང༌། དེའི་རྒྱུ་མཚན་ལུས་སེམས་གཉིས་ཀྱི་ནང་ནས། སེམས་དེ་ལུས་ལ་

དབང་སྒྱུར་བའི་གཙོ་བོ་ལྟ་བུ་དང༌། ལུས་དེ་སེམས་ཀྱི་དབང་བསྒྱུར་བྱ་ལྟ་བུར་
གནས་པས་བདེ་སྡུག་གི་ཚོར་བ་སེམས་ཀྱི་དེ་མཐུ་ཆེ་བ་ཡིན།

དེ་བཞིན་དུ། འགའ་ཞིག༌གིས་ཕྱུག་པོའི༌བདེ་སྐྱིད་ཅིག་འདོད་ནས་རྒྱུ་ནོར་

གསོག་སྲུང་བྱེད་ཀྱང༌། ཐོག་མར་ལུས་སེམས་ཀྱི་ངལ་བ་ཆེན་པོས་འབད་རུང་རེ་

འདོད་ལྟར་བསགས་མི་ནུས་པའི་སྡུག་བསྔལ། བར་དུ་གཞན་གྱིས་འཕྲོག་པ་དང༌།

བོར་སྟོར་འབྱུང་བ་དང༌། ཆུད་ཟོས་སུ་འགྲོ་བ་སོགས་ཀྱིས་བསྲུང་མི་ནུས་པའི་སྡུག་
བསྔལ། ཐ་མར་ཇི་ལྟར་བྱས་ཀྱང་གཞན་གྱི་རྫས་སུ་གྱུར་ནས་རང་ཉིད་གཏན་འབྲལ་

བྱེད་དགོས་པའི་སྡུག་བསྔལ་སོགས་ནོར་ལོངས་སྤྱོད་ལ་བརྟེན་པའི་སྡུག་བསྔལ་

མཐའ་དག་ཀྱང་ཆོས་ཀྱི་གནད་དོན་མ་རྟོགས་པས་ལན། དེ་རྟོགས་ན་རྒྱུ་ནོར་མཐའ་

དག་རྩྭ་རྩེའི་ཟིལ་པ་ལྟར་སྙིང་པོ་མེད་པར་མཐོང་ནས་ངལ་བ་བརྒྱ་ཕྲག་གིས་གསོག་
སྲུང་དང༌། མི་འདོད་བཞིན་དུ་བྲལ་བ་བརྟེན་པའི་སྡུག་བསྔལ་གང་ཡང་མི་འབྱུང་།

དེ་བཞིན་དུ། རང་ལ་གཞན་གྱིས་འཕྱ་སྨོད་དང༌། སྤྱོ་ཞིང་གཤེ་བ་སོགས་ཀྱི་

ཚིག་མི་སྙན་པ་སྨྲས་ཚེ་སྙིང་ལ་ཚེར་མ་ཟུག་པ་ལྟར་མི་བཟོད་པའི་སྡུག་བསྔལ་
འབྱུང་བ་ཡང༌། ཆོས་ཀྱི་གནད་དོན་རྟོགས་ན་དེ་ཐམས་ཅད་བྲག་ཅ་བཞིན་དུ་སྙིང་པོ་

མེད་པའི་རང་བཞིན་ཤེས་ནས་སེམས་མེད་བེམ་པོ་ལ་འཕྱ་བ་སོགས་བྱེད་པ་ལྟར་
ཡིད་མི་བདེ་བའི་སྡུག་བསྔལ་ཕྲ་མོའང་མི་འབྱུང་ཞིང༌། དེ་མཚུངས་ཚེ་འདིར་དགྲ་མི་

ཐུལ་བའི་སྡུག་བསྔལ། གཉེན་མི་འཁྱོང་བའི་སྡུག་བསྔལ། གཞན་རྒྱལ་ཞིང་རང་ཕམ་

20

༧གོང་ས་༧སྐྱབས་མགོན་ཆེན་པོ་མཆོག

པའི་སྡུག་བསྔལ་སོགས་མདོར་ན། རྙེད་དང་མ་རྙེད། བདེ་དང་མི་བདེ་སོགས་ལ་

བརྟེན་པའི་རེ་དོགས་དང་ལུས་སེམས་ཀྱི་གདུང་བ་ཅི་མཆིས་དང༌། དེར་མ་ཟད་
རྒྱལ་ཁབ་ཕན་ཚུན་འཁོན་རྩོད་ཀྱིས་འཇིགས་དངངས་ཅན་གྱི་དམག་འཁྲུག་བྱུང་སྟེེ་
སྐྱེ་འགྲོ་གྲངས་མེད་ཀྱི་བདེ་སྐྱིད་མིང་གི་ལྷག་མར་བཅོམ་ནས་སྡུག་བསྔལ་ཆུ་ལྟར་
འཁྲུགས་པ་སོགས་མདོར་ན་ཚེ་འདིར་སྡུག་བསྔལ་ཆེ་ཆུང་གང་བྱུང་བ་དེ་དག་ཀྱང་
ཆོག་མ་ཤེས་པ་དང༌། ཤེས་ཀྱང་ལག་ལེན་དུ་མ་བསྟར་བའི་སྐྱོན་ཡིན།

ཆོས་ཤེས་ཤིང་བསྒྲུབས་ན་སྡུག་བསྔལ་དེ་ཐམས་ཅད་ཀྱི་རྒྱུན་གཅོད་ནུས། ཇི་

ལྟར་ནུས་ན་དེ་འདྲའི་སྡུག་བསྔལ་ཐམས་ཅད་ང་རྒྱལ་དང་། སེར་སྣ། ཕྲག་དོག་དང༌།

ཆགས་སྡང་རྨོངས་གསུམ་སོ ག ས་ལ་བརྟེ ན ་ནས་བྱུང་བ་འབའ་ཞི ག ་ཡི ན ་ཞི ང ༌།
ཆོས་ཀྱི་མཐུས་གཙོ་བོ་སེམས་ཀྱི་སྐྱོན་དེ་རྣམས་ཞི་ཞིང་བཟློག་པ་ལ་བརྟེན་ནས།
ཆོག་ཤེས་པ་དང༌། ངོ་ཚ་ཤེས་པ་དང༌། ཁྲེལ་ཡོད་པ། བག་ཡོད་པའི་བྱ་བ་བསྒྲུབས་

ཏེ་ལུས་སེམས་རྟག་ཏུ་ཞི་འཇམ་བདེ་བ་འབའ་ཞིག་གིས་འདའ་བ་ལས་གདུང་བ་མི་
བཟོད་པ་མི་འབྱུང་བས་ཚེ་འདིར་བདེ་ཞིང་སྐྱིད་པར་འདོད་ཅིང་སྡུག་བསྔལ་མི་

འདོད་ན་ཡང་ཆོས་ཀྱི་གནད་དོན་རྟོགས་པར་བྱས་ནས་ལག་ལེན་དུ་བསྟར་བ་ཉིད་
གལ་ཆེ།

ཞེས་པ་ལྟར་ཚེ་ཕྱི་མའི་སྐད་ཆ་གང་ཡང་མེད་པར། ཚེ་འདི་ཁོ་ནའི་བདེ་སྐྱིད་ལ་

བསམ་བློ་གཏོང་མཁན་ཞིག་ཡིན་ནའང་གཙོ་བོ་སེམས་ཀྱི་བདེ་སྐྱིད་སྒྲུབ་ཐབས་ལ་
བསམ་བློ་གཏོང་དགོས་ཤིང་། དེ་ནི་རང་ཉིད་ཆོས་ལ་དད་པ་མེད་ཀྱང་། ཆོས་

ཕྱོགས་ནས་བཤད་པའི་བྱམས་པ་དང་། བརྩེ་བ། བཟོད་པ། ཆོག་ཤེས་སོགས་ཀྱིས་

21

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རང་ལ་ཕན་ཐོགས་ཆེན་པོ་ཡོད་པ་དེ་བཤད་པ་རེད།

ཉ༽ ཆོས་དང་མ་འབྲེལ་བའི་བཟང་སྤྱོད་ཀྱི་རིན་ཐང་།

བར་སྐབས་ལོ་མང་རིང་ངོས་ནས་ཚན་རིག་པ་མང་པོ་ཞིག་དང་མཉམ་དུ་གོ་

བསྡུར་དང་བགྲོ་གླེང་རིམ་པར་བྱས་པའི་ཉམས་མྱོང་ཕྱོགས་བསྡོམས་བྱེད་སྐབས།
དེང་སྐབས་འཛམ་གླིང་འདིའི་ཐོག་མི་འབོར་དུང་ཕྱུར་བདུན་ཅུ་ཙམ་ཡོད་པའི་ཁྲོད།

དེ་ཡང་ས་ཡ་དང་། བྱེ་བ། དུང་ཕྱུར། འཐེར་འབུམ་ཆུང་བ། འཐེར་འབུམ་ཆེ་བ། དེང་
གི་ཡོངས་གྲགས་བརྩི་སྲོལ་ལྟར་ན་དུང་འཕྱུར་བདུན་ཅུ་ཙམ་ཡོད། ཡང་འགའ་ཞིག་

གིས་བྱེ་བ་སྔོན་དང་། ལ་ལས་ས་ཡ་སྔོན་ལ་བརྩི་བའི་ལམ་སྲོལ་གཉིས་ཡོད་པ་
ལས། གཞུང་ལུགས་ལྟར་བྱས་ན་ས་ཡ་སྔོན་དང་བྱེ་བ་རྗེས་ལ་ཡིན། དེས་ན་ས་ཡ་

བཅུ་ལ་བྱེ་བ་གཅིག་དང་། ས་ཡ་བརྒྱ་ལ་དུང་ཕྱུར་གཅིག ས་ཡ་སྟོང་ལ་དུང་ཕྱུར་
བཅུ་སྟེ་འཐེར་འབུམ་ཆུང་བ་གཅིག་ཡིན། དེ་ལྟར་ང་ཚོ་བོད་པར་བརྩི་སའི་དངུལ་

དངོས་དེ་ཙམ་མེད་པ་ལས། གཞུང་ལུགས་ཁག་ཏུ་གྲངས་གནས་དྲུག་ཅུ་བར་བརྩི་
རྒྱུ་ཡོད། གྲངས་གནས་དུང་ཕྱུར་ལས་བརྒལ་ཏེ་དུང་ཕྱུར་བར་གྲངས་གནས་རྐྱང་པ་

དགུ་དང་། དེ་རྗེས་འཐེར་འབུམ་ནས་བཟུང་སྟེ་འཐེར་འབུམ་ཆུང་བ་དང་། འཐེར་
འབུམ་ཆེ་བ། ཁྲག་ཁྲིག་ཆུང་བ། ཁྲག་ཁྲིག་ཆེ་བ། གཏམ་ཆུང་བ། གཏམ་ཆེ་བ། རམ་
བཀྲམ་ཆུང་བ། རབ་བཀྲམ་ཆེ་བ་སོགས་གྲངས་གནས་དྲུག་ཅུ་བར་བརྩི་རྒྱུ་ཡོད།

མདོར་ན། དེང་སྐབས་འཛམ་གླིང་གི་མི་འབོར་དུང་ཕྱུར་བདུན་ཅུ་ཡོད་པའི་

ཁྲོ ད ་ནས་དུང་ཕྱུར་བཅུ་ལྷག་ཙམ་ཡོ ང ས་གྲགས་ཆོ ས ་ལ་དད་པ་མེ ད ་པར་ངོ ས ་
འཛིན་བྱེད་བཞིན་ཡོད། ཟླ་ཤས་གོང་རྒྱ་གར་གྱི་ཚགས་པར་ཐོག་དེང་སྐབས་འཛམ་

22

༧གོང་ས་༧སྐྱབས་མགོན་ཆེན་པོ་མཆོག

གླིང་འདིའི་སྟེང་མི་འབོར་དུང་ཕྱུར་བདུན་ཅུ་ཙམ་ཡོད་པའི་ནང་དུང་ཕྱུར་བཅུ་ལྷག་
ཙམ་ནས་ཆོས་ལ་དད་པ་མེད་ཅེས་གསལ་པོར་བརྗོད་པའི་གནས་ཚུལ་བཀོད་ཐོན་
བྱུང་འདུག དེས་ན་དུང་ཕྱུར་བཅུ་ལྷག་ཡོད་པ་དེ་དག་བདུན་ཆ་གཅིག་ཡོད་པས་

ཕྱོགས་གཅིག་ནས་གྲངས་འབོར་ཆེན་པོ་ཡིན། གཉིས་ནས་དེ་དག་ཀྱང་འགྲོ་བ་མི་

ཡིན་ཞིང་། སྡུག་བསྔལ་མི་འདོད་པ་དང་། བདེ་བ་འདོད་པ་གཅིག་མཚུངས་ཡིན།

དེས་ན་ཆོས་ལ་དད་པ་ཡོད་མཁན་རྣམས་ཀྱི་ཁྲོད་དུ་བྱམས་བརྩེ་སོགས་ལ་དངོས་
སུ་དོ་སྣང་ཆེན་པོས་ལག་ལེན་མི་བྱེད་མཁན་མང་པོ་ཞིག་ཡོད། ཆོས་དད་མེད་པ་
རྣམས་ནི་དེ་བས་ཀྱང་སྨོས་ཅི་དགོས། བྱམས་དང་བརྩེ་བ་སོགས་ནི་ཆོས་ཀྱི་ཉམས་

ལེན་གྱི་སྐད་ཆ་ཡིན་ལ། ང་ཚོ་ཆོས་ལ་དད་པ་མེད་པས་བྱམས་བརྩེ་དགོས་དོན་

མེད་ཅེས་དོ་སྣང་མེད་པར་ལུས་ཀྱི་ཡོད། དེ་ལྟར་ལུས་པའི་འབྲས་བུར་མ་སྐྱིད་པའི་
ཐོག་སྡོད་དགོས་ཀྱི་ཡོད།

དེར་བརྟེན་ཆོས་ལ་དད་པ་ཡོད་མེད་ལ་མ་བལྟོས་པར་བྱམས་བརྩེ་དང་། ཡ་

རབས་བཟང་སྤྱོད་སོགས་ནི་རང་ཉིད་ཀྱི་མི་ཚེ་སྐྱིད་པོ་ཞིག་དགོས་ན་དེ་དག་ཀྱང་
དགོས་པ་ངོས་འཛིན་ཐུབ་པ་ཞིག་བཟོ་རྒྱུ་ནི་ཧ་ཅང་གལ་གནད་ཆེན་པོ་ཡིན། དེས་

ན་དམིགས་བསལ་ཆོས་དད་དང་མ་འབྲེལ་བའི་མིའི་བཟང་སྤྱོད་ཀྱི་རིན་ཐང་གོང་

འཕེལ་གཏོང་རྒྱུ་ནི་ཧ་ཅང་གལ་གནད་ཆེན་པོ་ཆགས་ཡོད། དབྱིན་སྐད་དུ། སེ་ཁོ་
ལར་ཨི་ཐིག་

(Secular Ethic)

ཅེས་པ་ནི་དམིགས་བསལ་ཆོས་དང་མ་འབྲེལ་བའི་

ཡ་རབས་བཟང་སྤྱོད་ཀྱི་སྐོར་བརྗོད་ཀྱི་ཡོད། དེ་ནི་དམིགས་བསལ་ཆོས་མེད་པའི་
དོན་མིན་པར། དེ་ནི་ཆོས་ཚང་མའི་གཞི་རྩ་དེ་ཆགས་ཡོད། ཆོས་དང་མ་འབྲེལ་བའི་

23

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མིའི་བཟང་སྤྱོད་ཀྱི་རྩ་བ་ནི་བྱམས་བརྩེར་ཐུག་ཡོད། བྱམས་བརྩེ་ནི་མི་ལ་རང་ཆས་
སུ་ཡོད་པ་ཞིག་ཡིན།

དེ་ཡང་མི་ཚང་མ་ཨ་མ་ལས་སྐྱེས་ཤིང་། ཕ་མ་གཉིས་དང་ལྷག་པར་མ་ཡི་

བྱམས་བརྩེའི་འཚོ་སྐྱོང་གི་འོག་ནས་འཚར་ལོངས་བྱུང་བ་ཞིག་ཡིན། དེར་བརྟེན་ང་

ཚོའི་མི་ཚེའི་ཐོག་མ་འགོ་ཚུགས་པ་ནས༌བཟུང་ལོ་ཤས་རིང་མ་ཡི་བྱམས་བརྩེ་ལ་
མ་བརྟེན་པར་རང་མགོ་མི་ཐོན་ཞིང་། སྐབས་དེའི་ཚོར་བ་རྣམས་ང་ཚོའི་ཁྲག་གི་ནང་
དུ་སིམ་ནས་མི་ཚེ་ཧྲིལ་པོའི་རིང་བྱམས་བརྩེ་ཇི་ཙམ་གྱིས་ཤུགས་ཆེ་བ་དང་། ཕྱི་

ལོགས་ནས་ཚུར་བྱམས་བརྩེ་ལྡན་པའི་ཁྱིམ་ཚང་ཞིག་ཡིན་ན་མི་ཚང་མ་སྐྱིད་པ་

ཡོད། བྱམས་བརྩེ་མེད་ན་ཁྱིམ་ཚང་གི་རྒྱུ་འབྱོར་དུང་ཕྱུར་མང་པོའི་བདག་པོ་ཡིན་
ནའང་སྐྱིད་པ་གང་ཡང་མེད་པ་ཤེས་གསལ་ཡིན།

ངོས་ནས་ནམ་རྒྱུན་འདི་ལྟར་བརྗོད་ཀྱི་ཡོད། མི་འབྱོར་ལྡན་སེམས་མི་སྐྱིད་

པར་སྡོད་མཁན་རྣམས་ལ་མཚོན་ན། ལག་པའི་མཛུབ་མོར་ཕ་ལམ་གྱི་ཕྲ་བརྒྱབ་

པའི་ཚིགས་ཁེབས་གྱོན་ནས་དེར་འོ་སྦྱར་ཡང་། ཕ་ལམ་གྱི་ཚིགས་ཁེབས་ཀྱིས་

སེམས་པ་སྐྱོ་རོགས་དང་། རང་ཉིད་ལ་སེམས་གསོ་གཏོང་བ་ལྟ་བུ་གང་ཡང་མེད།
དེ་ལས་ཁྱི་དང་ཞིམ་ཕྲུག་ལྟ་བུ་ཉར་ན་དེས་རང་ཉིད་མ་སྐྱིད་པའི་སྐབས་སུ་དེ་དག་

གི་གདོང་ལ་བལྟས་ནས་བྱིལ་བྱིལ་བྱས་ན་ལྕེས་ལྡག་བྱེད་པ་དང་། མཇུག་མ་དབྱུག་
པ་སོགས་བྱམས་བརྩེའི་རྣམ་འགྱུར་སྟོན་གྱི་ཡོད། ཁྱི་སྤྱང་པོའི་རིགས་ཀྱིས་ཅུང་
ཟད་རེ་ཤེས་ཀྱི་མེད་དམ་སྙམ། དཔེར་ན། སྦྱིན་བདག་ལས་ཀ་སོགས་སུ་ཕྱིན་ནས་

ནང་དུ་ལོག་སྐབས་སེམས་མ་སྐྱིད་པ་ཡོད་ན། ཕལ་ཆེར་ཅུང་ཟད་རྫི་རིག་གི་ཡོད་

24

༧གོང་ས་༧སྐྱབས་མགོན་ཆེན་པོ་མཆོག

བཟོ་འདུག མཇུག་མ་དབྱུག་དབྱུག་བྱེད་པ་དང་། ལྕེས་ལྡག་པ། སྐད་ཀྱང་ཆུང་ཆུང་
རེ་རྒྱག་པ་སོགས་རྣམ་འགྱུར་སྣ་ཚོགས་ཀྱི་ཐོག་ནས་དམིགས་བསལ་གྱི་སེམས་
གསོ་གཏོང་གི་ཡོད་པ་ལྟ་བུ་དང་། ཡང་སྦྱིན་བདག་རླུང་ལངས་པ་ལྟ་བུའི་སྐབས་སུ་
ཁྱིས་ཀྱང་གཡོལ་ནས་སྡོད་པ་ལྟ་བུ་ཡོང་གི་འདུག ཁྱི་དང་ཞི་མི་སོགས་དུད་འགྲོ་
ཡིན་ནའང་། དེ་དག་ལ་བྱམས་བརྩེའི་ཚོར་བ་ཡོད། ཕར་ང་ཚོས་བྱམས་བརྩེ་བྱས་ན་

དེ་དག་གིས་ཀྱང་ཧ་ཅང་དགའ་པོོ་བྱེད་པ་དང་། ང་ཚོ་མ་སྐྱིད་པའི་སྐབས་སུའང་ཁོང་
ཚོས་བྱམས་བརྩེ་བྱེད་ཤེས་ཀྱི་ཡོད། དེ་མིན་རྒྱུ་ནོར་ལོངས་སྤྱོད་ཀྱིས་གང་ཡང་
བྱེད་མི་ཐུབ།

དེར་བརྟེན་བྱམས་བརྩེ་ཞེས་པ་ནི་རང་བཞིན་ལྷན་སྐྱེས་ལ་ཡོད་པ་ཞིག་ཡིན།

ལྷན་སྐྱེས་ཀྱི་བྱམས་བརྩེ་དེར་ཡང་རིགས་གཉིས་ཡོད། ངོས་ནས་ནམ་རྒྱུན་འདི་

ལྟར་བརྗོད་ཀྱི་ཡོད། ཕུང་པོའི་གྲུབ་ཆའི་ཐོག་ནས་རང་ཉིད་བྱམས་བརྩེའི་འོག་ནས་

འཚར་ལོངས་བྱས་པར་བརྟེན་གང་ཟག་དེས་གཞན་ལའང་བྱམས་བརྩེ་བྱེད་པའི་
ནུས་པ་རང་ཆས་སུ་ཡོད་པ་ཞིག་དང་། གཉིས་ནས་མིའི་སྤྱི་ཚོགས་སམ་མི་ནི་སྤྱི་
ཚོགས་ཀྱི་སེམས་ཅན་ཞིག་ཆགས་ཡོད།

སྦྲང་རྩི་གསོག་པ་པོའི་སྦྲང་མར་མཚོན་ན། མང་པོ་མཉམ་ཚོགས་ཀྱིས་འཚོ་

དགོས་པ་ཞིག་ཡིན་སྟབས། སྦྲང་མ་གཅིག་ཁེར་རྐྱང་དུ་རང་མགོ་ཐོན་ཐབས་མེད་

པར་ཚང་མ་མཉམ་རུབ་ཐོག་འཚོ་དགོས་པ་ཞིག་ཡིན། དེ་དག་ལ་ཆོས་དང་སློབ་
སྦྱོང་མེད་ལ། ཁྲིམས་དང་ཉེན་རྟོགས་པ་སོགས་གང་ཡང་མེད་ཀྱང་། ཚང་མ་མཉམ་
རུབ་ཀྱི་ཐོག་ནས་སྦྲང་ཚང་གསོག་པ་དང་། མེ་ཏོག་གི་བཅུད་ལེན་པ་སོགས་ཚང་

25

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མས་ཁུར་མཉམ་ལེན་བྱེད་ཀྱི་ཡོད། དེ་དག་ནི་རང་བཞིན་ལྷན་སྐྱེས་ཀྱི་ཐོག་ནས་
བྱུང་བ་ཞིག་ཡིན།

དེར་བརྟེན་འགྲོ་བ་མི་ལ་མཚོན་ནའང་། རང་བཞིན་ལྷན་སྐྱེས་ཀྱི་བྱམས་བརྩེ་

ཡོད་པ་དེ་གཞི་རྩར་བཞག་ནས། ང་ཚོའི་རྙོག་གྲ་གཅིག་ནི་ལོ་ན་གཞོན་པའི་སྐབས་

སུ་རང་ཉིད་ལ་གཞན་གྱིས་བྱམས་བརྩེ་བྱེད་སྐབས་རང་ཉིད་ལ་ཚོར་བ་ཤུགས་ཆེན་
པོ་ཡོད་པ་ཞིག་དང་། བྱམས་བརྩེའི་ཁོར་ཡུག་མེད་ན་རང་མགོ་མི་ཐོན་པའི་གནས་
ཚུལ་ཧ་ཅང་གསལ་པོ་ཆགས་པ་དང་། རང་ལོ་དྲུག་བདུན་དང་། བརྒྱད་དགུ་ཙམ་

ནས་སློབ་སྦྱོང་བྱེད་འགོ་ཚུགས་སྐབས་ཉིན་རེ་བཞིན་དུ་འཚོ་བའི་ནང་དུ་བྱམས་

བརྩེ་དང་དེ་ཙམ་འབྲེལ་བ་མེད་པ་ལྟ་བུ་ཞིག་དང་། ལྷག་པར་དངོས་པོ་ཡར་རྒྱས་ཁོ་
ནར་བརྟེན་པའི་ཤེས་ཡོན་སློབ་སྐབས་བྱམས་བརྩེའི་སྐོར་ཚིག་གཅིག་མེད་སྟབས་
ནོར་འཁྲུལ་ཆེན་པོ་ཤོར་གྱི་ཡོད།

ཡང་ཆོས་དད་ཡོད་ན་ཆོས་ཀྱི་ཐོག་ནས་བྱམས་བརྩེའི་སྐོར་གསུང་གི་ཡོད་

ཀྱང་། དམིགས་བསལ་ཆོས་དད་མེད་ན་བྱམས་བརྩེའི་སྐོར་གང་ཡང་མེད་པ་ལྟ་བུ་
དང་། ཆོས་དང་འབྲེལ་བའི་བྱམས་བརྩེའི་སྐོར་བརྗོད་སྐབས། དད་པ་གཙོ་བོར་བྱས་
ནས་བཤད་པ་ལས། བྱམས་བརྩེས་མི་ལ་ཕན་ཐོགས་ཡོད་པ་དང་། དགོས་མཁོ་

ཡོད་པ་དེ་དག་ནན་ཏན་དུ་འགྲེལ་བཤད་རྒྱག་གི་མེད། དེས་ཀྱང་སྐྱོན་ཆེན་པོ་ཞིག་
ལྷག་གི་ཡོད།

དེར་བརྟེན་མིའི་སྤྱི་ཚོགས་ནང་ཆུང་ངུའི་སྐབས་སུ་བྱམས་བརྩེའི་ཚོར་བ་རྣོན་

པོ་ཡོད་པ་དང་། ལོ་ན་སོན་པའི་སྐབས་སུ་བྱམས་བརྩེའི་ཚོར་བ་སྐྱེན་པོ་ཡོད་པ་དེ་

26

༧གོང་ས་༧སྐྱབས་མགོན་ཆེན་པོ་མཆོག

དག་རི མ ་བཞི ན ་ཡལ་བ་ལྟ་བུ་ཆགས་པ་དང་། ཚུར་ངོ ས ་སུ་དངོ ས ་པོ ་ ཁོ ་ ནར་
དམིགས་པའི་ཤེས་ཡོན་སྦྱངས་པ་དང་། ཁོར་ཡུག་ཀྱང་དངོས་པོ་ཁོ་ནར་བསམ་བློ་
གཏོང་མཁན་ཞིག་གི་ཁྲོད་དུ་གནས་ནས་འགྲན་སེམས་དང་། འགྲན་སེམས་དང་

འབྲེལ་ནས་ཕྲག་དོག་ཡོང་བ་དང་། ཕྲག་དོག་གི་ཐོག་ནས་ཡིད་ཆེས་མེད་པར་
གཅིག་གིས་གཅིག་ལ་དོགས་པ་རྣམ་རྟོག་བྱེད་པ་ལྟ་བུ་ཆགས་སྐབས། མིའི་སྤྱི་

ཚོགས་ཁྲོད་དྷརྨ་ནི་ཆོས་དང་། དྷརྨ་འཛིན་པའམ་སྐྱོབ་པ་ལ་བརྗོད་པ་དང་། གང་

ལས་སྐྱོབ་ཅིང་གང་ལས་འཛིན་པའི་གཞིར་དེར་ཚེ་འདིའི་སྡུག་བསྔལ་དང་། དེ་
བཞིན་ཕྱི་མ་དམྱལ་བའི་སྡུག་བསྔལ་ལྟ་བུ་ནི་ཡེ་ཤུའི་ཆོས་ལའང་ཡོད་པ་ཞིག་ཡིན།
ཚེ ་ འདི འི ་ དངངས་སྐྲག་ལས་ཅུང་ཟད་སྐྱོབ་པ་དང་། ཚེ ་ ཕྱི ་ མའི ་ ངན་འགྲོ ་ ལས་
བསྐྱབས་ནས་དག་པའི་ཞིང་ཁམས་དང་། ལྷ་ཡུལ་དུ་སྐྱེ་བ་སོགས་ཡེ་ཤུའི་ཆོས་ཀྱི་
སྐྱོབ་ཚུལ་དང་འཛིན་སྟངས་དེ་ལྟར་ཡིན།

དེ་བཞིན་ཚངས་པའི་ཐེག་པ་ཡིན་ན། འདོད་པའི་ཉོན་མོངས་དང་། དེའི་དབང་

ལས་བྱུང་བའི་སྡུག་བསྔལ་དེ་ལས་སྐྱོབ་པའམ་འཛིན་ནས་ཁམས་གོང་མའི་བསམ་

གཟུགས་ཀྱི་ཡོན་ཏན་རྒྱུད་ལ་ཐོབ་པའི་སྐབས་དེ་ལས་རེ་ཞིག་ཐར་བ་ཡིན། ནང་

པའི་གཞུང་ལྟར་ན། བདག་འཛིན་ཡོད་སྟབས་རེ་ཞིག་ཐར་བ་ལས་གཏན་དུ་ཐར་བ་
ཞིག་མིན་ཞེས་གསུངས་ཡོད།

ཏ༽ བདག་ལ་ཐོག་མཐའ་ཡོད་མེད་ཀྱི་ལྟ་བའི་སྐོར།

ལོ་ཤས་གོང་ཁེ་ཎ་ཌའི་

(Canada)

སིག་ཆོས་ལུགས་ཀྱི་རྒྱུན་འཛིན་པ་ཁག་

གཅིག་ནས་གྲ་སྒྲིག་གནང་སྟེ་ཨམ་རི་སའི་

(Amritsar)

27

སིག་གི་ལྷ་ཁང་དུ་འཛམ་

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གླིང་ཆོས་ལུགས་ཚང་མའི་འཐུས་མི་ཡོད་པའི་ཚོགས་འདུའི་སྐབས་དེར་སུ་ཕིའི་
(Sufi)

མཁས་དབང་ཞིག་གིས། དྲི་བ་དང་པོར་བདག་ཅེས་པ་དེ་གང་ཞིག་ཡིན་དང་།

དྲི་བ་གཉིས་པར་བདག་ལ་ཐོག་མ་ཡོད་དམ་མེད། དྲི་བ་གསུམ་པར་བདག་ལ་མཐའ་

མ་ཡོད་དམ་མེད་དོན་ཚན་གསུམ་གྱི་ཐོག་དྲི་བ་བཀོད་པ་དང་། ཆོས་ལུགས་ཚང་

མས་དྲི་བ་གསུམ་པོ་དེར་ལན་འཚོལ་བའམ་རྒྱག་གི་ཡོད་ཅེས་གསུངས་པ་དེ་ཧ་
ཅང་བསྡོམས་ཆེན་པོ་ཞིག་འདུག དེ་ཡང་བདག་ཅེས་པ་དེ་གང་ཞིག་ཡིན་ནམ་ཞེས་
པའི་དྲི་བ་དེར། སངས་རྒྱས་བཅོམ་ལྡན་འདས་ཀྱིས།
བདག་ཅེས་བྱ་བ་བདུད་ཀྱི་སེམས། །
དེ་ནི་ལྟ་བར་གྱུར་པ་ཡི། །

འདུ་བྱེད་ཕུང་པོ་འདི་སྟོང་སྟེ། །
དེ་ལ་བདག་ནི་ཡོད་མ་ཡིན། །

ཞེས་བདག་མེད་པའི་ལྟ་བ་དེ་གསུངས་ཡོད། སྡུག་བསྔལ་བདེན་པའི་ཁྱད་

ཆོས་བཞི་གསུངས་སྐབས༌མི་རྟག་པ་དང་། སྡུག་བསྔལ་བ། སྟོང་པ། བདག་མེད་
ཅེས་གསུངས་ཡོད།

དེ་བཞིན་ནང་པའི་གྲུབ་མཐའི་རྩ་བ་ལྟ་བུ་ལྟ་བ་བཀའ་རྟགས་ཀྱི་ཕྱག་རྒྱ་བཞི་སྟེ།

འདུས་བྱས་ཐམས་ཅད་མི་རྟག་པ། ཟག་བཅས་ཐམས་ཅད་སྡུག་བསྔལ་བ༑ ཆོས་

ཐམས་ཅད་སྟོང་ཞིང་བདག་མེད་པ། མྱ་ངན་ལས་འདས་པ་ཞི་བ་ཞེས་གསུངས་ཡོད།

དེས་ན་བདག་ཅེས་པ་དེ་ཉིད་བློ་ལ་སྣང་བ་ལྟར་དང་། ཕུང་པོ་ལས་དོན་གཞན་པའི་
བདག་མེད་ཅེས་གསུངས་ཡོད།

28

༧གོང་ས་༧སྐྱབས་མགོན་ཆེན་པོ་མཆོག

ནང་པ་སངས་རྒྱས་པ་མ་གཏོགས་འཛམ་གླིང་འདིའི་སྟེང་གི་མུ་སྟེགས་པའི་

ཆོས་ལུགས་ཚང་མ་དང་། གཅེར་བུ་བ་ལྟ་བུ་འཇིག་རྟེན་བཀོད་པ་པོ་མི་འདོད་ཀྱང་
རྟག་གཅིག་རང་དབང་བའི་བདག་འདོད་ཀྱི་ཡོད། དེ་ཡང་ལུས་སེམས་ལ་དབང་

སྒྱུར་མཁན་གྱི་ཕུང་པོ་ལས་དོན་གཞན་པའི་བདག་འདོད་ཅིང་། དེ་མཚུངས་ཡེ་ཤུ་
དང་། ཁ་ཆེ། འཇེའུ་སོགས་ཚང་མས་བདག་འདོད་ཀྱི་ཡོད། ནང་པ་གཅིག་པུས་
བདག་ཅེས་པ་དེ་ཕུང་པོར་བརྟེན་པ་མ་གཏོགས་ཕུང་པོ་ལས་དོན་གཞན་པའི་བདག་
མེད་ཅེས་གསུངས་ཡོད།

དེས་ན་བདག་ཅེས་པ་གང་ཞིག་ཡིན་ནམ་ཞེས་པའི་དྲི་བར་ལན་འདེབས་བྱེད་

སྟངས་མི་འདྲ་གཉིས་ཆགས་ཡོད། དེ་དག་གིས་སངས་རྒྱས་པའི་ཆོས་དང་། སངས་

རྒྱས་པ་མིན་པའི་ཆོས་ལུགས་ཚང་མས་བདག་ཏུ་འདོད་པར་བརྟེན་སངས་རྒྱས་
པའི་ཆོས་ལ་མི་འདྲ་བ་ནི་བདག་མེད་ཅེས་གསུངས་པ་དེ་ཡིན།

བདག་ལ་ཐོག་མ་ཡོད་དམ་མེད་ཅེས་དྲི་བ་གཉིས་པའི་ལན་དུ། འཇིག་རྟེན་

བཀོད་པ་པོ་འདོད་མཁན་རྣམས་ཀྱིས་འཇིག་རྟེན་བཀོད་པ་པོས་བཀོད་པའི་ཉིན་
ནས་བཟུང་བདག་ཐོག་མར་བྱུང་ཞིང་། ཡེ་ཤུའི་ཆོས་ལ་ཆ་མཚོན་ན། སྐྱེ་བ་སྔ་མ་

མེད་ཅིང་ཚེ་འདི་ཐད་ཀར་འཇིག་རྟེན་བཀོད་པ་པོ་དཀོན་མཆོག་གིས་བཀོད་པར་
འདོད་པས། འཇིག་རྟེན་བཀོད་པ་པོས་བཀོད་པའི་ཉིན་དེར་བདག་ཀྱང་ཐོག་མར་
གྲུབ་པར་བརྟེན། དེས་ན་བདག་ལ་ཐོག་མ་ཡོད་པ་ཆགས་ཡོད།

མུ་སྟེགས་པའི་གཞུང་ནང་འཇིག་རྟེན ་བཀོ ད་པ་པོའི ་སྐྱེས་བུ་འདོད་མཁན་

གཅིག་དང་། དེ་ལྟར་མི་འདོད་མཁན་གྱི་ལུགས་གཅིག་བཅས་གཉིས་ཡོད་ལ།

29

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འཇིག་རྟེན་བཀོད་པ་པོ་འདོད་མཁན་གྱི་ནང་དུའང་ཀརྨ་ཞེས་ལས་རྒྱུ་འབྲས་ཁས་

ལེན་ཞིང་། སྐྱེ་བ་སྔ་ཕྱི་འདོད་མཁན་ཞིག་ཡོད། ཐོག་མར་ཚངས་པས་བཀོད་ཀྱང་།

སྐྱེ་བ་རྒྱུད་ནས་འགྲོ་དགོས་པར་བརྟེན་ལས་བཟང་ངན་ལ་བརྟེན་ནས་སྐྱེ་བ་བཟང་

ངན་ཡོང་བ་མུ་སྟེགས་པའི་གཞུང་དུའང་གསུང་གི་ཡོད། སྐྱེ་བའི་ཐོག་མ་ཚེ་འདི་
གཅིག་པུ་མིན་པར་ཚེ་རབས་མང་པོ་ཡོད་པར་འདོད་ཀྱང་ཐོག་མ་དེ་ཉིད་འཇིག་རྟེན་
བཀོད་པ་པོས་བཀོད་པར་འདོད་མཁན་ཞིག་ཡོད།

གཞན་ཡང་གྲངས་ཅན་ལྷ་མེད་པ་དང་། གཅེར་བུ་དང་། ནང་པ་སངས་རྒྱས་པ་

གསུམ་གྱིས་བདག་ལ་ཐོག་མ་མེད་ཅེས་གསུངས་ཡོད། གྲངས་ཅན་པའི་འདོད་པ་ནི།
ཁ་སྔོན་ཨག་རའི་

(Agra)

ཉེ་འཁྲིས་སུ་མུ་སྟེགས་པའི་ཆོས་ཚོགས་སུ་ངོས་རང་

ཐེངས་གཅིག་སླེབས་བྱུང་། དེའི་དབུ་ཁྲིད་སོའ ་ོ མི་དྷེབ་

(Swami dev)

ཁོང་ཉིད་ཧ་

ཅང་ཡོན་ཏན་ཆེན་པོ་ཞིག་རེད་འདུག ཁོང་གིས་ལེགས་སྦྱར་གྱི་སྐད་ཡིག་མཁྱེན་པ་

མ་ཟད། མགོན་པོ་ཀླུ་སྒྲུབ་ཀྱི་གཞུང་རྣམས་ཀྱང་ཐུགས་རྒྱུས་འདུག ཁོང་དང་ང་

གཉིས་གོ་བསྡུར་ཞུ་རྒྱུའི་གོ་སྐབས་བྱུང་། ངོས་ནས་གྲངས་ཅན་ལྷ་མེད་པས་བདག་
ཤེས་རིག་གི་སྐྱེས་བུ་ཞེས་གསུངས་པ་ལྟར། བདག་ལ་ཐོག་མ་འདོད་མིན་དང་། དེ་

ཡང་ཤེས་བྱ་ཉེར་ལྔའི་ནང་གི་སྤྱི་གཙོ་བོ་ནི་རྣམ་འགྱུར་སྤྲུལ་པ་པོ་དང་། རྣམ་འགྱུར་
ལོངས་སྤྱོད་པ་ནི་བདག་ཤེས་རིག་གི་སྐྱེས་བུ་དེ་ཡིན་པས། དེས་ན་བདག་ཤེས་
རིག་གི་སྐྱེས་བུ་དེར་ཐོག་མ་དང་། མཐའ་མ་ཡོད་དམ་མེད་ཀྱི་ཐོག་ལ་བཀའ་མོལ་

བྱུང་བར་ཕལ་ཆེར་ཐོག་མ་མེད་པར་གསུང་གི་འདུག མཐའ་མ་དེ་ཡང་ཐར་པའི་ས་
ལ་གཙོ ་ བོ ས ་སྤྲུལ་བའི ་ རྣམ་འགྱུར་དེ ་ དག་ཀྱང་གཙོ ་ བོ འི ་ དབྱི ང ས་སུ་ཐི མ ་ནས་

30

༧གོང་ས་༧སྐྱབས་མགོན་ཆེན་པོ་མཆོག

འགགས་ཟིན་རྗེས་ཐར་པ་ཐོབ་མཁན་གྱི་བདག་ཤེས་རིག་གི་སྐྱེས་བུ་དེ་ཡོད་པ་
ཞིག་གསུང་གི་འདུག

དེས་ན་འཇིག་རྟེན་བཀོད་པ་པོ་མི་འདོད་མཁན་གྲངས་ཅན་ལྷ་བཅས་པ་དང་།

གྲངས་ཅན་ལྷ་མེད་པ་གཉིས་ཡོད་པ་ལས། གྲངས་ཅན་ལྷ་མེད་པ་དང་། གཅེར་བུ་བ།
ནང་པ་སངས་རྒྱས་པའི་ལྟ་གྲུབ་བཅས་གསུམ་གྱིས་བདག་ལ་ཐོག་མ་མེད་ཅེས་
འདོད།

དེ་ཡང་བདག་ལ་མཐའ་མ་ཡོད་མེད་ཀྱི་འདོད་ཚུལ་ནི། ཡེ་ཤུའི་ཆོས་ཀྱིས་སྐྱེ་

བ་ཕྱི་མ་རྣམས་སུ་རིམ་བཞིན་དག་ཞིང་དུ་སྐྱེ་བ་དང་། ལ་ལ་དམྱལ་བར་སྐྱེས་པར་
གསུང་གི་ཡོད་ལ། དག་ཞིང་དུ་སྐྱེས་རྗེས་མཐར་གང་ཞིག་ཏུ་འགྱུར་མིན་གསལ་པོ་

དེ་ཙམ་མེད། སྔོན་ལོ་ཞིག་ཏུ་ངོས་རང་ཨི་ཊ་ལིར་ཡོད་པའི་སྐབས་ཤིག་ཏུ་ཡེ་ཤུའི་
ཆོས་པ་ཧ་ཅང་ཡག་པོ་ཞིག་ཡོད་པ་ཁོང་དང་ནང་ཚགས་ཀྱིས་བཀའ་མོལ་བྱུང་བར།

གལ་ཏེ་དམྱལ་བར་ལྷུང་ན་དེ་ནས་ཐར་ཐབས་ཡོད་མེད་དང་། ལྷ་ཡུལ་དུ་སྐྱེས་པ་
ཞིག་ཡིན་ན་ལྷ་ཡུལ་དུ་གཏན་དུ་སྡོད་མིན་དང་། གཞན་ཡང་དཀོན་མཆོག་གི་ངོ་བོ་

གང་ཞིག་ཡིན་མིན་སོགས་ལ་བཀའ་མོལ་བྱུང་བར། ཁོང་གིས་ང་ཚོ་ཡེ་ཤུའི་གཞུང་

ནང་དེ་ལྟའི་དཔྱད་པ་གང་ཡང་མེད་ཅེས་གསུང་གི་འདུག་པས་གསལ་པོ་གང་ཡང་
མི་འདུག

དེ་ལྟར་གྲངས་ཅན་པ་དང་གཅེར་བུ་བས་ཐོག་མ་དང་མཐའ་མ་གཉིས་མེད་པར་

གསུངས་པ་དང་། གཙོ་བོ་ནང་པ་སངས་རྒྱས་པའི་གཞུང་ལྟར་བྱས་ན། བདག་ལ་
ཐོག་མ་མེད་པར་གསུངས་ཤིང་། ཐོག་མ་མེད་པའི་རྒྱུ་མཚན་དེ་ཡང་། བདག་ཅེས་

31

ནང་ཆོས་ངོ་སྤྲོད་སེམས་ཀྱི་དཔལ་ཡོན།

པ་ནི་ཤེས་པའི་རྒྱུད་ལ་བརྟེན་ནས་བཏགས་པ་ཞིག་ཡིན་པ་དང་། དེ་ཡང་གཙོ་བོ་ནི་
ཕུང་པོ་བཞིའམ་ཕུང་པོ་ལྔ་ལ་བརྟེན་ནས་བཏགས་པ་ཞིག་ཡིན། གཟུགས་མེད་

ཁམས་པར་མཚོན་ན། ཡོངས་གྲགས་གཟུགས་རགས་པའི་དབང་དུ་བྱས་ན་ཕུང་པོ་
བཞི་ལས་གཟུགས་ཀྱི་ཕུང་པོ་མེད་པར་གསུངས་ཡོད། གཟུགས་ཀྱི་ཕུང་པོ་ལའང་

སྔགས་ཀྱི ་ གཞུང་དང་འབྲེ ལ ་ནས་བཤད་ན་གཟུགས་ཕྲ་རགས་གཉི ས ་ལས་
གཟུགས་ཕྲ་མོ་ཡོད་དགོས་པ་ཡིན།

མདོ ར ་ན་ཕུང་པོ ་ བཞི འ མ་ལྔ་ལ་བརྟེ ན ་ནས་བཏགས་པར་བརྟེ ན ་གཙོ ་ བོ ་

གཟུགས་ཅན་གྱི་ཕུང་པོར་ཐོག་མ་ཡོད་པ་ཡིན། སྐྱེ་བ་སྔ་མ་ནས་འདིར་འོང་ཞིང་།
འདི ་ ནས་ཕྱི ་ མར་འགྲོ ་ མཁན་དེ ་ ཕུང་པོ ་ ལྷག་མ་བཞི འི ་ ཐོ ག ་ཏུ་བསམ་བློ ་ གཏོ ང ་

དགོས་པ་ལས། གཟུགས་ཀྱི་ཕུང་པོའི་ཐོག་ནས་བསམ་བློ་གཏོང་རྒྱུ་ཞིག་མེད།
དཔེར་ན། མིའི་ལུས་ལ་ཆ་མཚོན་ན། ལུས་འདི་སྐྱེ་བ་སྔ་མ་ནས་འདིར་འོང་ཞེས་
སུས་ཀྱང་མི་བརྗོད་པས་རྣམ་ཤེས་ཀྱི་ཕུང་པོ་དང་འབྲེལ་ནས་འཚོ་བའི་ཕུང་པོ་དང་།

འདུ་ཤེས་ཀྱི་ཕུང་པོ། འདུ་བྱེད་ཀྱི་ཕུང་པོ་སོགས་སླེབས་པ་ཞིག་ཡིན་པས། གཙོ་བོ་

ཤེས་པའི་རྒྱུད་ལ་བརྟེན་ནས་བདག་ཅེས་བཏགས་པ་ཡིན། བདག་ཅེས་ཐ་སྙད་བྱེད་
སའི་གཞི་དེ་ཤེས་པའི་ཐོག་ནས་འཇོག་གི་ཡོད། དེར་བརྟེན་ཤེས་པའི་རྒྱུད་ལ་བརྟེན་

ནས་བཏགས་པ་ཡིན། དེ་ཡང་ཤེས་རྒྱུད་ཅེས་པའི་རྒྱུད་ནི་རྒྱུན་གྱི་དོན་ཡིན། དེ་
ཡང་།

རྒྱུད་ནི་རྒྱུན་ཞེས་བྱ་བར་གྲགས། །

ཞེས་གསུངས་པ་ལྟར། རྒྱུད་ཅེས་པ་ནི་རྒྱུན་གྱི་དོན་ཡིན་ཞེས་གསུངས་ཡོད།

32

༧གོང་ས་༧སྐྱབས་མགོན་ཆེན་པོ་མཆོག

དེས་ན་ཤེས་པ་སྐད་ཅིག་སྔ་ཕྱི་རྒྱུན་མཐུད་ནས་ཡོང་བ་ཞིག་དང་། དེར་བདག་ཏུ་

འདོགས་པའི་གཞི་གཙོ་བོ་ནི་ཤེས་པའི་རྒྱུད་དེ་ཡིན་ལ། ཤེས་པའི་རྒྱུད་ལ་བརྟེན་
ནས་བདག་ཅེས་འདོགས་པ་ཡིན། དེས་ན་བདག་ལ་ཐོག་མ་ཡོད་མེད་ནི་ཤེས་པའི་
རྒྱུད་དེར་བསམ་བློ་གཏོང་དགོས་པ་ཡིན།

དེ་ལྟར་ཤེས་པའི་རྒྱུད་ལ་ཐོག་མ་ཡོད་མེད་བསམ་བློ་གཏོང་སྐབས། རྒྱུན་ཅན་

ཤེས་པ་དེ་སྐད་ཅིག་སྔ་མ་སྔ་མ་འགགས་ནས་སྐད་ཅིག་ཕྱི་མ་ཕྱི་མ་ཡོང་གི་ཡོད།

མདོ ར་ན་ཤེ ས་པ་སྐད་ཅིག་སྐད་ཅིག་གིས ་འགྱུར་གྱི ་ ཡོད་པ་ཤེ ས ་གསལ་ཡི ན།

དཔེར་ན། ང་ཚོར་སེམས་སྐྱིད་མ་སྐྱིད་དང་། ལོ་ནས་ལོ་བསྟུད་དེ་སློབ་སྦྱོང་བྱས་
རྗེས་ཤེས་ཡོན་ཇེ་ལེགས་སུ་འགྲོ་བ་ནི་ཤེས་པར་འགྱུར་བ་འགྲོ་གི་ཡོད་པའི་རྟགས་
ཡིན། སྐབས་རེ་བྱམས་པ་དང་སྐབས་རེ་ཁོང་ཁྲོ་སྐྱེ་བ་སོགས་ཀྱང་ཤེས་པར་འགྱུར་
བ་འགྲོ་བཞིན་པ་ཧ་ཅང་གསལ་པོ་ཡིན།

ཐ༽ ཤེས་པ་དང་ཤེས་པའི་རྒྱུ་ཡི་རྣམ་གཞག་སྐོར།

འོ་ན་འགྱུར་བ་འགྲོ་བ་དེ་ཉིད་རྒྱུ་རྐྱེན་གང་གིས་བྱས་སམ་ཞེ་ན། དེ་ནི་རྒྱུས་

བྱས་པ་སྟེ། ཤེས་པ་འཇིག་པའི་བདག་ཉིད་དུ་ཡོད་པ་དེ་རྒྱུས་བྱས་པ་དང་། དངོས་

པོ་ཡིན་ན་དེར་ཉེར་ལེན་དང་། ལྷན་ཅིག་བྱེད་རྐྱེན་གྱི་རྒྱུ་གཉིས་ཡོད་དགོས་པས།
ཤེས་པའི་ཉེར་ལེན་གྱི་རྒྱུ་ལ་བསམ་བློ་བཏང་ཚེ་དེར་ཐོག་མ་འཇོག་རྒྱུ་ཧ་ཅང་ཁག་

པོ་ཡིན། གང་ཡིན་ཞེ་ན། ཤེས་པའི་ཉེར་ལེན་གྱི་རྒྱུ་ལ་གཟུགས་ཅན་ཞིག་བཞག་ན།

ཤེས་པའི་རང་བཞིན་གསལ་རིག་ཙམ་གྱི་བདག་ཉིད་དུ་མེད་པའི་རྒྱུ་ཞིག་གིས་
གསལ་རིག་གི་བདག་ཉིད་དང་། མྱོང་ཙམ་གྱི་བདག་ཉིད་ཅན་གྱི་ཤེས་པའི་ངོ་བོར་

33

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འགྱུར་ཐུབ་ཐབས་མེད།

དེ་ཡང་ཉེར་ལེན་གྱི་རྒྱུ་ཞེས་པ་ནི། འབྲས་བུའི་ངོ་བོར་འགྱུར་མཁན་ཞིག་

དགོས་པ་ཡིན། དེས་ན་ཤེས་པའི་ཉེར་ལེན་གྱི་རྒྱུ་ལ་ཤེས་པ་ཞིག་འཇོག་དགོས།
དཔེར་ན། ཕྱིའི་གཟུགས་ཅན་གྱི་དངོས་པོར་མཚོན་ན། གཟུགས་ཅན་དེའི་ཉེར་ལེན་
གྱི་རྒྱུ་ལ་གཟུགས་ཅན་གྱི་ཆོས་ཤིག་དགོས་པ་ལས་ཤེས་པས་བྱེད་ཐུབ་ཐབས་
མེད། རྒྱུ་མཚན་དེ་ལྟར་ལ་བརྟེན་ནས་གང་ཟག་གང་ལ་བཏགས་པའི་ཤེས་པའི་རྒྱུད་

ལ་ཐོག་མ་མེད་ལ། ཐོག་མ་བཞག་ན་འགལ་འདུ་མང་པོ་ཞིག་ཡོང་བ་མ་ཟད་རིགས་
པས་གནོད་ཀྱི་ཡོད། དེས་ན་དེ་ལ་བརྟེན་ནས་བཏགས་པའི་བདག་ལའང་ཐོག་མ་
མེད་ཅེས་གསུངས་ཡོད།

མཐའ་མ་ཡོད་མེད་ལ་ནང་པ་སངས་རྒྱས་པའི་གྲུབ་མཐའ་བཞི་ལས། བྱེ་བྲག་

སྨྲ་བའི་སྡེ་པ་འགའ་ཞིག་གིས་རིག་པ་རྒྱུད་ཆད་གསུངས་ཤིང་ཡོད། དེ་ལ་གྲུབ་

མཐའ་གོང་མ་དག་གིས་རིགས་པའི་གནོད་བྱེད་མང་དུ་འཕངས་ཏེ་འདི་ལྟར་འདོད་

མི་ཤེས་པར་གསུངས་ཡོད། དེར་བརྟེན་ཤེས་པའི་རྒྱུད་ལ་ཐོག་མ་དང་མཐའ་མ་
གཉིས་ཀ་མེད་པས་ཤེས་པའི་རྒྱུད་ལ་བརྟེན་ནས་བཏགས་པའི་བདག་ལའང་ཐོག་མ་
དང་མཐའ་མ་མེད་ཅེས་གསུངས་ཡོད།

དེ་ལྟར་བྱས་པས་ཚེ་འདིར་བདེ་བ་ཙམ་གྱིས་མི་ཆོག ཚེ་འདིའི་བདེ་བ་ནི་ཇི་

ཙམ་ཞིག་ཆེ་ཡང་མ་ཤི་ཚུན་ཆད་ཀྱི་བདེ་བ་ཙམ་ཞིག་ཡིན་པས་ཚེ་ཇི་ལྟར་རིང་ཡང་

ལོ་བརྒྱ་ལྷག་ཙམ་ལས་མི་འོང་བས་དེའི་ཡུན་གྱི་བདེ་བ་ཡིན་ཞིང༌། ཚེ་ཕྱི་མ་བཤུལ་
ཐག་རིང་བས་དེའི་དོན་ཞིག་བསྒྲུབ་དགོས་པས་ཚེ་རབས་ཕྱི་མ་རྣམས་སུ་བདེ་བ་

34

༧གོང་ས་༧སྐྱབས་མགོན་ཆེན་པོ་མཆོག

འཐོབ་ཐབས་དང༌། སྡུག་བསྔལ་སྤོང་ཐབས་ཤིག་ལ་འབད་དགོས།

དེ་ཡང་ཆོས་ཀྱི་ཐོག་ནས་སྒྲུབ་པ་མ་གཏོགས་བྱ་སྤྱོད་གཞན་ཞིག་གི་ཐོག་ནས་

སྒྲུབ་ཐབས་གཏན་ནས་མེད། འདིར་སྐྱེ་བ་ཕྱི་མའི་དོན་སྒྲུབ་དགོས་པ་བཤད་སྐབས་
ཆོས་མི་ཤེས་པའམ། ཕྲན་བུ་ཤེས་ཀྱང་རྒྱུ་མཚན་དཔྱིས་ཕྱིན་པར་མ་ཤེས་པ་འགའ་

ཞིག་བསམ་པར། ད་ལྟའི་སེམས་འདི་ལུས་ལ་བརྟེན་པ་ཙམ་ལས། སྐྱེ་བ་སྔ་ཕྱི་རང་
གིས་མངོན་སུམ་གྱིས་མ་མཐོང་བས་མེད་སྙམ་པ་ཡོང་སྲིད། དེ་འདྲའི་བསམ་ཚུལ་
དེ་ནི། ཡོད་ན་མངོན་སུམ་གྱིས་མཐོང་དགོས་པར་བསམ་པའམ། ཡང༌ན། སེམས་ནི་

ལུས་ལ་བརྟེན་ནས་སྐྱེ། ལུས་ནི་འབྱུང་བ་ཆེན་པོ་བཞི་ལ་བརྟེན་ནས་བྱུང་བ་ཡིན་

པས་སྐྱེ་བ་སྔ་མ་མེད་པ་དང༌། འཆི་བའི་ཚེ་ལུས་ནི་འབྱུང་བ་ཆེན་པོ་བཞི་དང༌།
སེམས་ནི་ནམ་མཁའ་ལ་འཇའ་ཡལ་བ་ལྟར་འགྱུར་བས་སྐྱེ་བ་ཕྱི་མ་ཟེར་བ་མེད་

སྙམ་པ་ཡིན། བློ་ལུས་ལ་བརྟེན་པར་འདོད་པའི་བསམ་ཚུལ་ལའང༌། ཆང་དང་ཆང་
གི་ནུས་པ་མྱོས་བྱེད་གཉིས་བཞིན་དུ་ཡིད་ལུས་ཀྱི་བདག་ཉིད་ཡིན་བསམ་པ་དང༌།

སྒྲོན་མེ་དང་དེའི་འོད་བཞིན་ཡིད་དེ་ལུས་ཀྱི་འབྲས་བུ་ཡིན་བསམ་པ་དང༌། རྩིག་པ་
དང་དེའི་རི་མོ་བཞིན་དུ་ཡིད་དེ་ལུས་ཀྱི་ཡོན་ཏན་དུ་གྱུར་པར་བསམ་པ་སོགས་

ཀྱིས་ཡང་སྙིང་ཚེ་འདིའི་སྐྱེས་མ་ཐག་པའི་སེམས་དེ་རིགས་མཐུན་སེམས་ལས་
སྐྱེས་མི་དགོས་པར་རིགས་མི་མཐུན་པ་སེམས་མེད་ཀྱི་འབྱུང་བ་ལས་སྐྱེས་ཏེ།

དཔེར་ན། ཆང་ལས་མྱོས་མཐུ་དང་མེ་ཤེལ་ལས་མེ་སོགས་རྒྱུ་ལས་འབྲས་བུ་མི་
མཐུན་པ་འབྱུང་བ་ལྟར་བསམ་པ་དང༌། དེ་བཞིན་དུ་རྟོག་གེ་བ་འགའ་ཞིག་གིས་སྲན་
མ་ཟླུམ་པོ་དང༌། ཚེར་མ་རྣོ་བ་དང༌། རྨ་བྱའི་མདོངས་བཀྲ་བ་སོགས་ལ་བྱེད་པོ་མེད་

35

ནང་ཆོས་ངོ་སྤྲོད་སེམས་ཀྱི་དཔལ་ཡོན།

པ་དང༌། སེར་སྣ་ཅན་སྦྱིན་པ་མི་བཏང་བ་ཕྱུག་པོར་གྱུར་པ་དང༌། སྲོག་གཅོད་མཁན་

ཚེ་རིང་བ་སོགས་མཐོང་བས་རྒྱུ་མཚན་ལྟར་སྣང་ལ་བརྟེན་ནས་རྒྱུ་འབྲས་མེད་པར་
སྨྲ་བ་དང༌།

ཡང་སྙོམས་འཇུག་པ་འགའ་ཞིག་གིས་མངོན་ཤེས་ཀྱིས་བརྟགས་ནས་ཚེ་སྔ་

མར་སེར་སྣ་ཅན་ཚོ་ཚེ་ཕྱི་མར་འབྱོར་ལྡན་གྱི་ཁྱིམ་དུ་སྐྱེས་པར་མཐོང་བས། སྐྱེ་བ་

སྔ་ཕྱི་ཡོད་ཀྱང་ལས་འབྲས་མེད་པར་སྨྲ་བ་དང༌། ཡང་འགའ་ཤས་ཏིང་ངེ་འཛིན་ལ་
བརྟེན་ནས་བསམ་གཟུགས་ཐོབ་པ་ན་ཐར་པའི་འདུ་ཤེས་སྐྱེས། དེ་ལས་ཉམས་པའི་

ཚེ་སླར་སྐྱེ་བ་ལེན་དགོས་པར་མཐོང་བ་ན་ཐར་པ་མེད་དོ་སྙམ་ཞིང་དེ་ལྟར་སྨྲ་བ་
སོགས་སྣ་ཚོགས་ཡོད་ཀྱང༌། སྐྱེ་བ་སྔ་ཕྱི་ངེས་པར་ཡོད་དེ། དེའི་རྒྱུ་མཚན་ཡང༌། ལོ་
སྔོན་མ་དང་དེའི་ཡང་སྔོན་མ་སོགས་སྔར་བྱིས་པའི་གནས་སྐབས་ཚུན་གྱི་བསམ་

ཚུལ་རྣམས་ད་ལྟའང་དྲན་དུ་ཡོད་པ་འདིས་ད་ལྟ་ལོ་ན་སོན་པའི་གནས་སྐབས་ཀྱི་
རིག་པ་འདིའི་རྒྱུན་སྔ་མར་རིག་པ་ཞིག་ཡོད་པ་མངོན་སུམ་གྱིས་གྲུབ་པ་ལྟར། ཚེ་

འདིའི་རིག་པའི་ནང་གི་ཐོག་མ་དེའང་རྒྱུ་མེད་ལས་མི་སྐྱེ་ཞིང༌། རྟག་པ་ལས་ཀྱང་མི་

སྐྱེ། ཉེར་ལེན་རིགས་མི་མཐུན་པའི་སེམས་མེད་བེམ་པོ་ལས་ཀྱང་མི་སྐྱེ་བས་ཉེར་
ལེན་གྱི་རྒྱུ་རིགས་མཐུན་པ་ཞིག་ལས་ངེས་པར་སྐྱེ་དགོས།

ད༽ ཀླད་པ་ལས་ལོགས་སུ་ཤེས་པ་ཡོད་མེད།

སེམས་ཞེས་པ་ནི་ཀླད་པའི་ནུས་པ་ཞིག་ལ་ངོས་འཛིན་གནང་མཁན་མང་པོ་

ཞིག་ཡོང་གི་ཡོད། ཚན་རིག་པ་དག་གི་ནང་དུའང་དེ་སྔ་ཀླད་པའི་རྣམ་གཞག་གང་

འཚམ་ཤེས་རྟོགས་ཡོང་སྐབས་ཤེས་པ་འདི་ཉིད་ཀླད་པའི་ནུས་པ་ཞིག་ལས། ཀླད་

36

༧གོང་ས་༧སྐྱབས་མགོན་ཆེན་པོ་མཆོག

པ་ལས་ལོགས་སུ་ཤེས་པ་མེད་ཅེས་སྤྱིར་བཏང་གི་མཐོང་ཚུལ་འདི་ལྟ་བུ་ཞིག་ཡོད།

དུས་རབས་ཉི་ཤུ་པའི་སྨད་ཆ་ནས་ལྟ་ཚུལ་འདིར་འགྱུར་བ་འགྲོ་བ་ཕྱིན་ཏེ་དེང་

སྐབས་ཚན་རིག་པའི་ཁྲོད་ནས་བློ་གཟུ་བོར་གནས་པ་མང་པོས་ཀླད་པ་ལས་ལོགས་
སུ་ཤེས་པ་ཡོད་པ་དང་། ཤེས་པ་ཕྲ་རགས་ཀྱི་རྣམ་གཞག་ཕྱེ་སྐབས་ཤེས་པ་རགས་

པ་རྣམས་ལུས་སམ་ཀླད་པར་བརྟེན་ཡོད་ཀྱང་། ཤེས་པ་ཕྲ་མོའི་ངོ་བོར་གྱུར་སྐབས་
ཀླད་པར་འགུལ་བསྐྱོད་བྱེད་མཁན་གཞན་ཞིག་ཡོད་པ་དང་། ཤེས་པ་བརྒྱ་ཆ་བརྒྱ་

ཐམ་པ་ཀླད་པར་བརྟེན་པ་མ་ཡིན་པ་ཞིག་དེང་སྐབས་ཐེ་ཚོམ་གྱི་ཐོག་ཏུ་བསྡད་དེ་དོ་
སྣང་དང་ཉམས་ཞིབ་བྱེད་བཞིན་ཡོད།

གཙོ་བོ་ནི་སྒོམ་རྒྱག་པ་དང་། དྲན་པ་ཉེར་བཞག་བསྟེན་པ་སོགས་ཀྱི་ཐོག་ནས་

ཤེས་པར་འགྱུར་བ་གཏོང་སྐབས་དངོས་སུ་ཀླད་པར་འགྱུར་བ་འགྲོ་བ་ཞིག་མཐོང་

གི་ཡོད། དེས་ན་ཀླད་པ་ལས་ལོགས་སུ་གསལ་རིག་གི་རང་བཞིན་ཅན་གྱི་ཤེས་པ་
ཞིག་ཕལ་ཆེར་ཡོད་པ་ལ་ཐག་ཉེ་ཞིང་། དེ་ལྟར་ཁས་བླངས་ན་འགལ་འདུ་ཉུང་བ་
དང་། དེ་ལྟར་ཁས་མ་བླངས་ན་འགལ་འདུ་མང་པོ་ཞིག་ཡོང་བ་སོགས་དེང་སྐབས་
མཐོང་ཚུལ་ལ་འགྱུར་བ་འགྲོ་བཞིན་ཡོད།

དེ་འདྲའི་རིགས་མཐུན་ཚུལ་ནི། སེམས་དེ་ཉིད་ཡིད་བློ་གསལ་རིག་གི་ཆ་ཞིག་

ཡིན་པས་དེ་དང་འདྲ་བའི་གསལ་རིག་གི་ཆ་ཞིག་སྔོན་དུ་སོང་བ་ཡིན། དེ་འདྲའི་
རིག་པ་སྔ་མ་དེ་སྐྱེ་བ་སྔ་མའི་རྟེན་ལ་སྐྱེ་བ་ལས་འོས་མེད། དེ་མིན་འབྱུང་ལུས་ཁོ་
ནས་སེམས་ཀྱི་ཉེར་ལེན་བྱེད་ན། ཤི་བའི་ལུས་ལ་སེམས་ཡོད་པར་འགྱུར་བ་དང༌།

ལུས་འཕེལ་འགྲིབ་བྱེད་པ་ན། ཤེས་རིག་ངེས་ཅན་དུ་འཕེལ་འགྲིབ་བྱེད་པར་འགྱུར་

37

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བ་སོགས་ཀྱི་སྐྱོན་ཡོད། སེམས་ཀྱི་ཉེར་ལེན་གྱི་རྒྱུ་ཞེས་པ་སེམས་ཀྱི་ངོ་བོར་འགྱུར་

རུང་ཞིག་ལ་ཟེར་བ་སྟེ། འབྱུང་བའི་ལུས་ཀྱིས་སེམས་ཀྱི་འཕེལ་འགྲིབ་ཕྲ་མོའི་ལྷན་
ཅིག་བྱེད་པའི་རྐྱེན་ཙམ་བྱེད་པ་ཡོད་ཀྱང༌། དེས་ཉེར་ལེན་གཏན་ནས་བྱེད་མི་སྲིད།

དེས་ན། སེམས་མ་ཡིན་པ་ཞིག་སེམས་སུ་འགྱུར་བ་དང༌། སེམས་སེམས་མ་

ཡིན་པར་འགྱུར་བ་ནི་གཏན་ནས་མེད། དེ་ལ་འགའ་ཞིག་གིས་དེ་འགྱུར་བ་ཡོད་པའི་

རྒྱུ་མཚན་དུ། ཕྱི་རོལ་གྱི་དངོས་པོའི་འགྱུར་ལྡོག་འགའ་ཞིག་དཔེར་བཀོད་སྲིད་

ཀྱང༌། གཟུགས་མེད་པའི་སེམས་ཀྱི་འགྱུར་ལྡོག་བྱེད་ཚུལ་དང༌། གཟུགས་ཅན་གྱི་
དངོས་པོའི་འགྱུར་ལྡོག་མི་འདྲ་ཞིང༌། གཟུགས་མེད་ཡིད་བློ་འདི་ནི་དཔེར་ན། ནམ་

མཁའ་མ་ཡིན་པ་ཞིག་ནམ་མཁའི་ངོ་བོར་སོང་བ་དང༌། ནམ་མཁའ་ཉིད་ནམ་མཁའ་
མ་ཡིན་པའི་ངོ་བོར་འགྱུར་རྒྱུ་མེད་པ་ལྟ་བུ་ཞིག་རེད།

དེས་ན་ད་ལྟའི་གཟུགས་ཅན་ལུས་དང༌། གཟུགས་མེད་སེམས་གཉིས་ཀྱི་ནང་

ནས་ལུས་ཀྱི་ཉེར་ལེན་ཕ་མའི་ཁུ་ཁྲག་གིས་བྱས་ནས་གྲུབ་པ་ཡིན་ཡང༌། སེམས་ཀྱི་

ཉེར་ལེན་ཕ་མའི་སེམས་དེས་ནམ་ཡང་བྱེད་ཐབས་མེད་པ་ནི། དཔེར་ན༑ ཕ་མ་ཤེས་
རབ་ཅན་ཤེས་བྱ་རིག་གནས་ལ་ཇི་ལྟར་མཁས་ཀྱང་བུ་གླེན་ལྐུགས་སྐྱེ་སྲིད་པ་འདི་
དག་གིས་ཤེས་ཐུབ་པ་ལྟར་ཡིན་པས། ཕ་མའི་ལུས་སེམས་ཀྱི་ཆ་གང་ཡང་བུའི་ཚེ་
འདིའི་སེམས་ཀྱི་ངོ་བོར་འགྱུར་བ་མེད།

དེས་ན་གནས་ཚུལ་དངོས་ནི། སྐྱེ་བ་སྔ་མ་ནས་ཡོང་བའི་སེམས་དེས་སེམས་

ཀྱི་ཉེར་ལེན་དང༌། ད་ལྟའི་ཕ་མའི་ཁུ་ཁྲག་གིས་ལུས་ཀྱི་ཉེར་ལེན་བྱས། དེ་གཉིས་ཀྱི་
འབྲེལ་བ་དེ་ཚེ་རབས་སྔ་མའི་ལས་ཤིག་གིས་བསྒྲུབས་ནས་ཚེ་འདིའི་ལུས་སེམས་

38

༧གོང་ས་༧སྐྱབས་མགོན་ཆེན་པོ་མཆོག

ཀྱི་འབྲེལ་བ་གྲུབ་པ་རེད། དེའི་དབང་གིས་བྱིས་པ་སྐྱེས་མ་ཐག་པ་དང༌། བེའུ་ལ་
སོགས་པ་རྣམས་ཀྱང་སྔར་སྐྱེ་བ་གཞན་དུ་ཟས་ཟ་བ་དང༌། ཆགས་སྡང་སོགས་ལ་

གོམས་པའི་སྟོབས་ཀྱིས་སྐྱེས་མ་ཐག་པ་ནས་ཟས་ཟ་བ་དང༌། མའི་ནུ་ཞོ་འཐུང་བ་
སོགས་བསླབ་མི་དགོས་པ་དེ་དག་ལ་འཇུག་པའང་ཡིད་ཀྱི་སྟེང་དུ་སྔ་མའི་བག་
ཆགས་ཤིག་ཡོད་པའི་རྐྱེན་གྱིས་ཡིན། སློབ་དཔོན་མ་ཏི་ཙི་ཏྲས།
བློ་ཡི་མཐུ་སྟོབས་བསལ་བ་མེད་པ་དང༌། །

དབང་པོ་རྣམས་ཀྱང་བླུན་པའི་རང་བཞིན་ཅན། །
བཙས་མ་ཐག་ཏུ་སུས་ཀྱང་མ་བསྟན་པར། །
ཁ་ཟས་ཟ་བར་རྩོལ་བར་བྱེད་པ་དང༌། །

ནུ་ཞོ་འཐུང་བར་རྩོལ་བ་བྱེད་པ་ཡང༌། །

དེ་དག་ཚེ་རབས་གཞན་ལ་གོམས་པའི་མཐུས། །

ཞེས་གསུངས།

ན༽ བག་ཆགས་དང་ལུས་ཀྱི་གྲུབ་ཆའི་ཁྱད་པར།

འདིར་ཞིབ་ཆ་ཅུང་ཟད་བྱ་རྒྱུ་མེད་དམ་སྙམ། བག་ཆགས་གཅིག་པུས་ཨེ་ཡིན་

སྙམ། གང་ལྟར་ལུས་ཀྱི་གྲུབ་ཆའི་སྟེང་ནས་ཡོད་པ་སྟེ། འདི་སྐོར་སློབ་དཔོན་ལེགས་

ལྡན་གྱིས་ཀྱང་གསུངས་ཡོད། འདིར་ངོས་རང་ཐེ་ཚོམ་ཟ་གི་འདུག ང་ཚོའི་ཁྲོད་ནས་
སྐྱེ་བ་སྔོན་མར་འབུ་དམར་གྱི་རིགས་སུ་སྐྱེ་བ་བླངས་པ་མང་པོ་ཞིག་ཡོད་ངེས་རེད།

སྔོན་གྱི་སྐྱེ་བ་བཅུ་ཕྲག་དང་། བརྒྱ་ཕྲག་འབུ་དམར་གྱི་རིགས་སུ་སྐྱེ་བ་བླངས་པ་
ཞིག་མི་ཚེ་འདིར་འདམ་བག་ཟ་བ་ལྟ་བུ་ཕལ་ཆེར་མེད། དེ་ནི་ལུས་ཐ་དད་ཡིན།

39

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དེ་བཞིན་སྟག་དང་ཞི་མི་ལྟ་བུར་མཚོན་ན། དེ་དག་གི་ནང་ནས་སྐྱེ་བ་སྔོན་མ་རི་

དྭགས་སུ་སྐྱེ་བ་མང་པོ་ཞིག་ཡོད་ངེས་མ་ཟད། སྟག་གཟིག་ལ་སོགས་པས་རི་དྭགས་
བསད་པའི་ལས་ཀྱིས་སྐྱེ་བ་རྗེས་མ་རི་དྭགས་སུ་སྐྱེ་བ་ཏན་ཏན་ཡོང་བ་སྟེ། སྐྱེ་བ་སྔ་
མ་སྟག་གི་ལུས་སུ་སྐྱེས་ཤིང་། སྐྱེ་བ་རྗེས་མ་རི་དྭགས་ཀྱི་ལུས་བླངས་པ་དེ་ཉིད་སྐྱེ་
བ་སྔོན་མའི་བག་ཆགས་ཀྱིས་སྐྱེ་བ་འདིར་ཤ་རིགས་ཟ་བ་དང་། ཡང་སྐྱེ་བ་སྔོན་མ་
རི་དྭགས་སུ་སྐྱེས་ཤིང་སྐྱེ་བ་ཕྱི་མ་སྟག་གཟིག་གི་ལུས་བླངས་པ་ཞིག་ཡིན་ན་སྐྱེ་བ་
སྔོན་མའི་བག་ཆགས་ཀྱིས་རྩྭ་ཟ་བ་མི་སྲིད་པ་ལྟ་བུ་ཡིན།

གཞན་ཡང་ཞི་མིར་ཆ་མཚོན་ནའང་། ཞི་མིར་ནུས་སྟོབས་དེ་ཙམ་མེད་ཀྱང་།

ངེས་པར་ཙི་ཙི་བསད་ནས་ཟ་བ་ལས། མིས་པགས་སྤྲད་ནས་གྲོད་པ་རྒྱག་ཡོད་

ཀྱང་། ལྕེམ་ལྕེ་ལྷ་མོ་ཞིག་ལས་མ་བྱུང་རུང་བསད་ནས་ཟ་བ་ལྟ་བུ་བྱེད་ཀྱི་ཡོད། ཞི་
མི་མཁྲིས་པ་ན་བའི་སྐབས་རྩྭ་ཅུང་ཟད་རེ་ཟ་བ་ལས། ནམ་རྒྱུན་རྩྭ་ཟ་སྲོལ་མེད།

དེ ས ་ན་ཞི ་ མི འི ་ སྐྱེ་བ་སྔོ ན ་མ་དེ ་ ཉི ད ་ཞི ་ མི ་ ཡི ན ་པའི ་ ཁྱབ་པ་ཡོ ད ་པ་གཏན་ནས་
བརྗོད་མི་ཐུབ་པ་ཡིན།

ང་ཚོ་མི་ལ་ཆ་མཚོན་ནའང་། འབྲོག་པ་ཤ་ཟ་མཁན་དེ་རྣམས་སྐྱེ་བ་སྔོན་མ་སྔོ་

ཟས་བརྟེན་མཁན་གྱི་རི་དྭགས་ལ་ནམ་ཡང་སྐྱེ་མྱོང་མེད་ཅེས་གཏན་ནས་བརྗོད་མི་
ཐུབ། དེ་དག་ནི་ལུས་ཀྱི་གྲུབ་ཆའི་སྟེང་ནས་ཡིན་པ་གསལ་པོ་ཡིན། དཔེར་ན་ང་
ཚོའི་གཟུགས་པོས་ཁ་གྲགས་ཀྱི་ཡོད། ཁ་ལག་ཕོ་བ་དང་མཁྲིས་པར་གནོད་མཁན་

ཞིག་དང་འཕྲད་ན་ཁ་ལག་དེ་ཉིད་ཁའི་ནང་སླེབས་མ་ཐག་གཟུགས་པོའི་གྲུབ་ཆ་དེ་
ཉིད་ཀྱིས་དེ་དང་དུ་མི་ལེན་པར་ལམ་སེང་ཟ་འདོད་མེད་པ་ཞིག་ཡོང་གི་ཡོད། དེ་

40

༧གོང་ས་༧སྐྱབས་མགོན་ཆེན་པོ་མཆོག

ལྟར་ཕུང་པོའི་གྲུབ་ཆའི་སྟེང་ནས་ཀྱང་རྣམ་འགྱུར་འདྲ་མིན་ཐོན་པ་ཞིག་ཡོང་གི་ཡོད།
དེ་ལྟ་བུའི་ཕུང་པོ་བླངས་པ་དེ་ལས་དང་འབྲེལ་བ་ཡོད་པ་ཧ་ཅང་གསལ་པོ་

ཡིན། སྐྱེ་གནས་བཟང་ངན་གང་ཞིག་ཏུ་འགྲོ་མིན་ནི་སེམས་སྟེང་གི་བག་ཆགས་ཀྱི་

ཐོག་ནས་ཡོང་གི་ཡོད་ལ། བག་ཆགས་ཞེས་པ་དེར་ཡང་བསམ་བློ་ཞིབ་ཕྲ་བཏང་ན།

ཕལ་ཆེར་ཐལ་འགྱུར་བའི་གཞུང་ནས་གསུངས་པའི་ཞིག་པ་ཞེས་པ་སྟེ། དབུ་མ་
འཇུག་པ་ལས།

ལ་ལར་ལས་འགགས་ཡུན་རིང་ལོན་ལས་ཀྱང་། །
འབྲས་བུ་ཡང་དག་འབྱུང་བ་རིག་པར་གྱིས། །

ཞེས་གསུངས་པ་ལྟར། ཞིག་པའི་ཞིག་པ་དང་། ཞིག་པའི་རྒྱུན་གྱི་འབྲས་བུ་

འཕེན་པ་སོགས་ནི་གོ་བ་ཧ་ཅང་ཟབ་པོ་ཞིག་རེད་འདུག འཇིག་པ་རྒྱུ་ཡིས་སྐྱེས་
པས་ན། འཇིག་པ་གྲུབ་པའི་གནས་སྐབས་ཀྱི་ཞིག་པ་དེ་རྒྱུས་སྐྱེས་པ་ཡིན་པས།

ཞིག་པའི་རྒྱུན་གྱི་ཐོག་ནས་འབྲས་བུ་བཟང་ངན་སྣ་ཚོགས་ཡོང་བ་ནི་ཧ་ཅང་གསལ་

པོ་ཡིན། བག་ཆགས་ཞེས་པ་ལྡན་མིན་འདུ་བྱེད་རེད་ཅེས་བརྗོད་པ་ནི་དེ་ཙམ་
གསལ་པོ་མེད། དེ་ལྟ་བུའི་སྒོ་ནས་འབྲས་བུ་སྐྱེས་ཞེས་བརྗོད་ན་ཅུང་ཟད་བློ་ལ་ཤར་

མི་བདེ་བ་ཡོད། དེ་ལས་ལས་ཞིག་པའི་ཞིག་པའི་རྒྱུན་གྱིས་འབྲས་བུ་དེ་སྐྱེས་པ་
ཡིན་ཞེས་བརྗོད་ན་དེར་གོ་རྒྱུ་ཞིག་ཡོད།

པ༽ སྐྱེ་བ་སྔ་ཕྱིའི་སྐོར་དཔེ་དང་བཅས་པ།

སྐྱེ་བ་སྔ་ཕྱི་མངོན་སུམ་གྱིས་མ་མཐོང་བས་མེད་བསམ་པའང་མི་རུང་སྟེ། རང་

གིས་མ་མཐོང་བ་ཙམ་གྱིས་མེད་པ་ཡིན་པར་འཇོག་མི་ནུས་ཏེ། དུས་རབས་སྔོན་

41

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མའི་མེས་པོ་དག་གིས་མཐོང་ཐོས་མ་བྱུང་བའི་རིག་གསར་གྱི་རྫས་འཕྲུལ་གྱིས་ཕྱི་

ནང་གི་གནས་ཚུལ་མང་པོ་ཞིག་གསར་དུ་མཐོང་ཐོས་འབྱུང་བཞིན་པ་འདིས་ཤེས་
ཐུབ།

དེ་བཞིན་དུ་སྐྱེ་བ་སྔ་ཕྱི་ཡང་ཆོས་ཀྱི་སྟེང་ནས་སྒོམ་སྟོབས་ཀྱི་ཏིང་ངེ་འཛིན་གྱི་

ཚད་མཐོན་པོར་སླེབས་པ་དང༌། དེ་མིན་ཡང་སྔ་མའི་བག་ཆགས་ཀྱིས་སྐྱེ་བ་སྔ་མའི་
གནས་ཚུལ་དྲན་པའི་མི་མང་པོ་ཡོད།

ངོས་ནས་དེབ་འདི་བྲིས་ཟིན་པའི་རྗེས་སུ་ཕྱི་ལོ་ ༡༩༧༠ ཙམ་དུ་པ་ཊི་ཡ་ལའི་

(Patiala)

ཁྱིམ་ཚང་ཞིག་ཏུ་སྐབས་དེར་ལོ་ན་དྲུག་བདུན་ལ་སོན་པའི་བུ་མོ་སྐྱེ་བ་སྔ་

མ་ཧ་ཅང་གསལ་པོར་དྲན་མཁན་ཞིག་བྱུང་བ་དང་། དེ་རྗེས་ཀན་པུར་

(Kanpur)

ཞེས་པའི་ས་གནས་སུ་ལོ་ན་བཞི་ལ་སོན་པའི་བུ་མོ་སྐྱེ་བ་སྔོན་མ་ཧ་ཅང་གསལ་པོ་

དྲན་མཁན་ཞིག་ཀྱང་བྱུང་ཡོད། དེ་བཞིན་ང་ཚོ་བོད་པའི་བུ་ཕྲུག་གི་ནང་དུའང་སྐྱེ་བ་

སྔོན་མ་དྲན་མཁན་དེ་རིགས་ཡོང་གི་ཡོད། དེ་དག་རིམ་བཞིན་ཚེ་འདིའི་ཕུང་ཁམས་
སྐྱེ་མཆེད་རྣམས་ཤུགས་ཇེ་ཆེར་འགྲོ་སྐབས་སྔ་མའི་དྲན་པའི་ཤུལ་དེ་རྣམས་རིམ་
བཞིན་ཤུགས་ཇེ་ཆུང་དུ་འགྲོ་བ་ཞིག་ཡོང་གི་ཡོད་པ་ལྟ་བུ་ཞིག་འདུག

ཡང་གཞི་ནས་སེམས་ཕྲ་བའི་ནུས་པ་དེ་ཉིད་ཤུགས་ཆེར་གཏོང་ཐབས་ལ་

སྒོམ་རྒྱག་པ་སོགས་ཀྱི་ཐོག་ནས་ཏིང་ངེ་འཛིན་གནད་ལ་འཁེལ་བ་ཞིག་བྱུང་ན་སྔར་
གྱི་སྐྱེ་བའི་རིགས་དྲན་པའི་རིགས་བྱུང་བའི་ངའི་ངོ་ཤེས་འགའ་ཞིག་ཀྱང་ཡོད། དེ་
དག་ནི་དྲན་རྒྱུ་ཡོད་པའི་དབང་གིས་དྲན་པ་ཡིན། ལྷག་པར་སེམས་ཕྲ་བ་ཞེས་པ་

ཞིག་ཡོད་པ་ནི། བར་སྐབས་ཐུགས་དམ་ལ་བཞུགས་མཁན་རྣམས་ཀྱི་ཐོག་ནས་ཧ་

42

༧གོང་ས་༧སྐྱབས་མགོན་ཆེན་པོ་མཆོག

ཅང་གསལ་པོ་རེད་འདུག བློ་གཟུ་བོར་གནས་པའི་ཚན་རིག་པ་རྣམས་ཀྱིས་ད་ཕན་
གྱི་ཚན་རིག་གི་ཐོག་ནས་འགྲེལ་བཤད་རྒྱག་མི་ཐུབ་པ་ཞིག་རེད་ཅེས་བརྗོད་པ་
དང་། དེའི་ཐོག་བར་ལམ་ནས་ཉམས་ཞིབ་བྱེད་འགོ་ཚུགས་ཡོད།

མདོར་ན་ཤེས་པ་ལ་ཕྲ་རགས་མང་པོ་ཞིག་ཡོད་པ་དང་། ཀླད་པའི་ནང་གི་ཁྲག་

རྒྱུ་བའི་བྱེད་ལས་འགགས་ཟིན་རྗེས་ཀྱི་སྐར་མ་གཅིག་གཉིས་ནང་ཀླད་པ་ཤི་འགྲོ་
གི་ཡོད། ཤེས་པ་དེ་ཀླད་པ་ཁོ་ནར་བཞག་ན། ཀླད་པའི་ནུས་པ་ཉམས་པའི་སྐབས་

སུ་ཤེས་པ་དེ་ཡང་འགག་དགོས་པ་ཡིན། འོན་ཀྱང་ལུས་རྙིང་པ་མ་ཆགས་པར་
གསོས་པར་གནས་པ་སྟེ། འདས་པའི་ལོ་ངོ་ལྔ་བཅུ་ང་གྲངས་ནང་འགའ་ཞིག་ཉིན་

གྲངས་བཅོ་བརྒྱད་བཅུ་དགུ་ཐུགས་དམ་དུ་བཞུགས་པ་དང་། བར་སྐབས་ནིའུ་ཛི་
ལན་ཌིའི་ (New Zealand) ནང་བླ་མ་ཞིག་འདས་རྗེས་ཉིན་གྲངས་བཅུ་བདུན་ཐུགས་

དམ་དུ་བཞུགས་འདུག་ལ། ཡོངས་འཛིན་གླིང་རིན་པོ་ཆེ་དགོངས་པ་རྫོགས་རྗེས་
ཐུགས་དམ་ལ་ཉིན་བཅུ་གསུམ་བཞུགས་པ་མ་ཟད། ཁྲི་ཟུར་རིན་པོ་ཆེ་བློ་བཟང་ཉི་

མ་དགོངས་པ་རྫོགས་རྗེས་ཐུགས་དམ་ལ་ཉིན་གྲངས་ཉི་ཤུ་རྩ་གཅིག་བཞུགས་ཡོད།

སྐབས་དེར་ཁྲི་ཟུར་རིན་པོ་ཆེའི་སྐུ་ཕུང་གི་དབུ་ཐོག་ཏུ་གློག་སྐུད་མཐུད་ནས་བརྟག་
དཔྱད་བྱེད་སྐབས་ གཤེགས་ནས་ཉིན་བདུན་བརྒྱད་ཙམ་ཕྱིན་རྗེས་འཕྲུལ་ཆས་ཀྱི་
ནང་ནས་ཡུད་ཙམ་གྱིས་རྟགས་མི་འདྲ་བ་ཞིག་མཐོང་བ་ཞིག་བྱུང་ཡོད། དེ་ལ་ཚན་
རིག་གི་ཐོག་ནས་འགྲེལ་བཤད་གཏན་ནས་རྒྱག་མི་ཐུབ་པ་ཞིག་ཡིན།

དེ་རྗེས་ཞིབ་འཇུག་བྱེད་མཁན་གྱི་ཚན་རིག་པ་དེ་དང་ཐུག་འཕྲད་བྱུང་བར་

ཁོང་ནས་དེ་ནི་ཁྱད་མཚར་ཞིག་འདུག དེའི་ཐོག་ད་ཕན་གྱི་ཚན་རིག་གི་ཐོག་ནས་

43

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བརྗོད་མི་ཐུབ་པའི་གནས་ཚུལ་ཞིག་ཡིན་པས་དེའི་ཐོག་ད་དུང་མུ་མཐུད་ཉམས་

ཞིབ་བྱ་རྒྱུ་གལ་འགངས་ཆེན་པོ་རེད་འདུག་ཅེས་བརྗོད་ཀྱི་འདུག ལུས་ཁོ་ནར་

བརྟེན་པ་ཞིག་མིན་པར་ཤེས་པ་ལ་ཕྲ་རགས་མང་དུ་ཕྱེ་སྐབས། ཤེས་པ་རགས་པ་
རྣམས་ལུས་ལ་བརྟེན་པ་གསལ་པོ་ཡིན་ནའང་། ཤེས་པ་ཕྲ་མོའི་རིགས་རྣམས་ཟུར་
དུ་ཡོད་པ་ཞིག་ཡིན་པ་ཧ་ཅང་གསལ་པོ་རེད། སྐྱེ་བ་སྔ་མ་དྲན་པའི་རིགས་རྣམས་
ཀྱང་བག་ཆགས་སམ་དེའི་ཞིག་པའི་རྒྱུན་གྱི་སྟེང་ནས་དྲན་པ་ཞིག་ཡོད་པ་ལས།
ལུས་ཀྱི་ཐོག་ནས་ཡོང་གི་མེད་པ་ཧ་ཅང་གསལ་པོ་ཡིན། ལུས་ནི་གསར་པ་གསར་
རྐྱང་ཞིག་ཆགས་ཡོད།

སྔར་རྒྱ་གར་དུ་ནང་པའི་མཁས་པ་ཞིག་གིས། རྒྱང་འཕེན་པ་ལ་རྩོད་ཅིང་།

སྐབས་དེར་སྐྱེ་བ་སྔ་ཕྱི་ཡོད་པ་མངོན་སུམ་དུ་ཤེས་ཆེད་རྒྱལ་པོ་སོགས་དཔང་དུ་

བཙུགས་ནས་གྲོངས་པའི་སྐྱེ་བ་སློབ་དཔོན་ཙནྡྲ་གོ་མི་ཡིན་པའི་ལོ་རྒྱུས་དང༌། བོད་

ལ་ཡང་རང་གི་སྐྱེ་བ་སྔོན་མ་དྲན་ནས་དེའི་དུས་ཀྱི་མི་དང་ཡོ་བྱད་སོགས་ངོ་ཤེས་
པ། སྔོན་མའི་གནས་ཚུལ་བརྗོད་པ་སོགས་དུ་མ་བྱུང་བ་རེད། དེས་ན་རང་རེ་ལ་སྐྱེ་
བ་ཕྱི་མ་ངེས་པར་ཡོད་པས་དེའི་དོན་ཞིག་ངེས་པར་བསྒྲུབ་དགོས།

དེ་སྒྲུབ་ཚུལ་ནི། བློ་བཟང་པོའི་རྒྱུན་གོམས་ནས་སྐྱོན་ཀུན་ཟད་དང༌། ཡོན་ཏན་

ཀུན་ལྡན་ཞིག་འབྱུང་ཐབས་ལ་འབད་དགོས། དེ་འབྱུང་བའི་ཐབས་དེའང་སྐྱེ་བ་སྔ་ཕྱི་

རྒྱུན་བསྟུད་ནས་ལམ་བཟང་པོ་ལ་གོམས་པར་བྱེད་པའམ། ཡང་ན་ཐབས་ཟབ་མོ་
ཞིག་ལ་བརྟེན་ནས་ཚེ་འདི་རང་ལའང་འཁོར་བར་སྐྱེ་འཆི་བྱེད་མི་དགོས་པའི་འཁོར་
བའི་རྒྱུན་གཅོད་ནུས་པ་ཞིག་བྱ་དགོས་སོ། །

44

༧གོང་ས་༧སྐྱབས་མགོན་ཆེན་པོ་མཆོག

གཉིས་པ། གཞི་བདེན་པ་གཉིས་ཀྱི་ངོས་འཛིན།

རྩ་བ་ནང་པ་སངས་རྒྱས་པའི་ཆོས་དང་། སྤྱིར་མུ་སྟེགས་པའི་ཆོས་ལུགས་

སུའང་དོན་དམ་བདེན་པ་དང་། ཀུན་རྫོབ་བདེན་པ་བཅས་བདེན་གཉིས་ཀྱི་ཐ་སྙད་

ཐོན་གྱི་ཡོད། དེ་ལ་ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱིས་དཔྱད་པའི་སྐབས་
སྣང་ཚུལ་ཁོ་ན་མིན་པར་གནས་ཚུལ་གཞན་ཞིག་ཡོད་པ་སྟེ། དཔེར་ན༑ ཡེ་ཤུའི་

ཆོས་པའི་ནང་ཐ་སྙད་འདི་ལྟར་སྦྱོར་གྱི་མེད་ཀྱང་སྦྱོར་ཐུབ་པ་ཞིག་ཡིན། སྣང་ཚུལ་
ལ་མཐོང་བའི་སྣོད་བཅུད་རྣམས་ཐད་ཀར་ཚན་རིག་པ་དག་གིས་མཐོང་བ་ལྟར་རྒྱུ་
རྐྱེན་གྱིས་བྱས་པ་དང་། དོན་གྱི་གནས་ཚུལ་དེ་འཇིག་རྟེན་བཀོད་པ་པོས་བཀོད་པ་

རེད་ཅེས་བདེན་གཉིས་ཀྱི་དབྱེ་བ་བཞག་ཆོག་པ་ཞིག་ཡིན། དཔེར་ན། ཚན་རིག་
པས་སྤྱིར་བཏང་ཉམས་ཞིབ་བྱེད་པ་རྣམས་མཐོང་ཆོས་གཅིག་པུར་ཆ་འཇོག་མི་
བྱེད་པར་དེའི་ཡིན་ཚུལ་གང་ཞིག་ཡིན་མིན་ལ་བརྟག་ཞིབ་བྱེད་བཞིན་ཡོད། དཔེར་

ན། མེ་ཏོག་ཅིག་ལ་མཚོན་ན། མཐོང་ཆོས་སུ་ཡོད་པའི་མེ་ཏོག་ཙམ་ལ་ཆ་འཇོག་མི་

བྱེད་པར་མེ་ཏོག་གི་དབྱིབས་དང་། ཁ་དོག འཕེལ་འགྲིབ་བྱེད་ཚུལ་སོགས་ཀྱི་རྒྱུ་
དང་རྐྱེན་གང་དང་གང་ཞིག་ཡིན་མིན་རིམ་དེད་ཀྱིས་བརྩད་ཞིབ་བྱེད་སྐབས་མཐར་

རྡུལ་ཕྲན་ལ་ཐུག་གི་ཡོད། དེ་ཡང་ཕར་རིམ་པར་གཏུགས་སྐབས་ཀོག་ཅེས་བརྗོད་
པ་དེའི་ཐོག་ལ་ཐུག་གི་ཡོད། དེ་ལྟར་གཟུགས་ཅན་གྱི་ཆོས་རྣམས་ཕར་རིམ་པར་
གཏུགས་སྐབས་མཐར་རྩོམ་གཞི་དེ་ཉིད་རྡུལ་ཧ་ཅང་ཕྲ་མོ་ཞིག་དང་། དེ་ཡང་འོད་

རླབས་ལྟ་བུའི་རྡུལ་ཕྲ་མོ་ཞིག་ནས་བྱུང་བར་བརྗོད་ཀྱི་ཡོད། དེ་རིགས་སྣང་ཚུལ་
ཙམ་ལ་ཆ་འཇོག་མི་བྱེད་པར། དོན་གྱི་ཡིན་ལུགས་ལ་བརྟགས་ནས་ཡིན་ཚུལ་ཞིག་

45

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བརྗོད་ཀྱི་ཡོད། དེ་ལྟར་བདེན་པ་གཉིས་ཀྱི་ཐ་སྙད་ཀྱང་སྦྱོར་ཆོག་པ་ཡིན། དེ་བཞིན་

ནང་པ་སངས་རྒྱས་པའི་གཞུང་ལ་མཚོན་ན། གྲུབ་མཐའ་བཞི་ཀས་བདེན་པ་གཉིས་

ཀྱི་རྣམ་གཞག་གསུངས་ཡོད། འདི་ནི་དབུ་མའི་གཞུང་ལུགས་གཞིར་བཞག་བྱས་
ཡོད།

༈ དེ་ལའང༌། གཞི་བདེན་པ་གཉིས་གཏན་ལ་འབེབས། ལམ་ཐབས་ཤེས་

གཉིས་ཉམས་སུ་ལེན། དེ་ལ་བརྟེན་ནས་འབྲས་བུ་སྐུ་གཉིས་ཐོབ་ཚུལ་གྱི་རྣམ་

གཞག་ཤེས་དགོས། དེ་ལ་དང་པོ་གཏན་ལ་དབབ་བྱའི་གཞི་བདེན་གཉིས་ཀྱི་རྣམ་
གཞག་དེ་ཇི་འདྲ་ཡིན་ཞེ་ན། ཡབ་སྲས་མཇལ་བའི་མདོ་ལས།

འཇིག་རྟེན་མཁྱེན་པས་གཞན་ལ་མ་གསན་པར། །
བདེན་པ་འདི་གཉིས་ཉིད་ཀྱིས་སྟོན་པར་མཛད། །
གང་ཞིག་ཀུན་རྫོབ་དེ་བཞིན་དོན་དམ་སྟེ། །

བདེན་པ་གསུམ་པ་གང་ཡང་མ་མཆིས་སོ། །ཞེས་དང༌།

དེ་བཞིན་ནཱ་གཱརྫུ་ནའི་

ལས།༽

ལས་ཀྱང༌།

༼མགོན་པོ་ཀླུ་སྒྲུབ་༽

གསུང་མཱུ་ལ་པྲཛྙཱ་

༼རྩ་བ་ཤེས་རབ་

སངས་རྒྱས་རྣམས་ཀྱིས་ཆོས་བསྟན་པ། །
བདེན་པ་གཉིས་ལ་ཡང་དག་བརྟེན། །
འཇིག་རྟེན་ཀུན་རྫོབ་བདེན་པ་དང་། །
དམ་པའི་དོན་གྱི་བདེན་པའོ། །

ཞེས་གསུངས། དབྱེ་གཞི་ཤེས་བྱ་ལ་བྱས་ཏེ། དེར་དབྱེ་ན་ཀུན་རྫོབ་བདེན་པ་

46

༧གོང་ས་༧སྐྱབས་མགོན་ཆེན་པོ་མཆོག

དང༌། དོན་དམ་པའི་བདེན་པ་གཉིས་ཡོད་ཅིང༌། གཞི་དེ་དོན་དམ་བདེན་པ་ཡིན་པར་

ཡོངས་སུ་གྲུབ་ན། ཀུན་རྫོབ་བདེན་པ་ཡིན་པ་རྣམ་བཅད་ལ་ཁེགས་པ་དང༌། དེ་
བཞིན་དུ་ཀུན་རྫོབ་ལ་སྦྱར་ནའང་དེ་ལྟར་ཡིན་པས་བདེན་པ་གཉིས་པོ་དེ་ཕན་ཚུན་

སྤངས་པའི་འགལ་བ་ཡིན། ཞེས་པ་ནི་ཕུང་གསུམ་པ་བདེན་གཉིས་གང་དུ་ཡང་མ་
གཏོགས་པ་ཞིག་མེད་ཅིང་། ཡོད་ན་བདེན་གཉིས་གང་རུང་ཡིན་དགོས་པ་ཡིན།

བདེན་གཉིས་གང་རུང་གཅིག་མེད་ནའང་ཤེས་བྱ་ཐམས་ཅད་དེར་མི་འདུ་ཞིང༌། དེ་
གཉིས་གང་ཡང་མ་ཡིན་པའི་བདེན་པ་གསུམ་པ་སོགས་ཀྱང་མེད་པས་གྲངས་ངེས་

ཚུལ་དེ་ཕུང་པོ་གསུམ་པ་སེལ་བའི་གྲངས་ངེས་ཡིན། བདེན་པ་གཉིས་པོ་དེ་ངོ་བོ་
ཙམ་ཡང་མི་གཅིག་པའི་ཐ་དད་ཡིན་ན་སྐྱོན་བཞི་ཡོད་དེ། གཟུགས་བདེན་པར་མེད་

པ་གཟུགས་ཀྱི་གནས་ལུགས་མིན་པར་འགྱུར་བའི་སྐྱོན། གཟུགས་བདེན་པ་མེད་པ་
རྟོགས་ཀྱང་དེའི་མཚན་འཛིན་ཟིལ་གྱིས་མི་གནོན་པར་འགྱུར་བའི་སྐྱོན། རྣལ་འབྱོར་
པས་ལམ་གོང་མ་བསྒོམ་པ་དོན་མེད་པར་འགྱུར་བའི་སྐྱོན། སངས་རྒྱས་ཀྱིས་ཀྱང་

མཚན་འཛིན་གྱི་འཆིང་བ་དང་གནས་ངན་ལེན་གྱི་དྲི་མ་མཐའ་དག་མ་སྤངས་པར་
འགྱུར་བའི་སྐྱོན་བཅས་ཡོད།

དེ་གཉིས་ལྡོག་པ་ཙམ་ཡང་སོ་སོར་འབྱེད་རྒྱུ་མེད་པའི་གཅིག་ཡིན་ན་སྐྱོན་

བཞི་ཡོད་དེ། ཀུན་རྫོབ་འཁྲུལ་བའི་རང་བཞིན་ལས་ཉོན་གཉིས་སྤོང་བ་བཞིན་དུ་དོན་

དམ་ཆོས་ཉིད་ཀྱང་སྤོང་བར་འགྱུར་བའི་སྐྱོན་དང༌། ཀུན་རྫོབ་ལྟར་དོན་དམ་ལའང་མི་
འདྲ་བའི་རྣམ་པ་དུ་མ་ཡོད་པར་འགྱུར་བའི་སྐྱོན་དང་། སོ་སོ་སྐྱེ་བོས་ཀྱང་དོན་དམ་

པ་མངོན་སུམ་དུ་རྟོགས་ནུས་པར་འགྱུར་བའི་སྐྱོན། སོ་སྐྱེ་ཡིན་བཞིན་དུ་སྒྲིབ་པ་

47

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཐམས་ཅད་སྤངས་པ་དང༌། སངས་རྒྱས་པར་ཐལ་བའི་སྐྱོན་བཅས་ཡོད་པས་བདེན་
པ་གཉིས་པོ་དེ་ངོ་བོ་གཅིག་ལ་ལྡོག་པ་ཐ་དད་ཡིན།

ཀ༽ སྟོང་ཉིད་ཀྱི་གོ་དོན་དང་རྣམ་གྲངས།

ཤེས་རབ་སྙིང་པོའི་ནང་འཆར་ཅན་འདོན་བཞིན་པའི་གཟུགས་སྟོང་པའོ། །སྟོང་

པ་ཉིད་གཟུགས་སོ། །གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་
ཀྱང་གཟུགས་གཞན་མ་ཡིན་ནོ། །ཞེས་གསུངས་པ་ནི་བདེན་གཉིས་ངོ་བོ་གཅིག་ལ་
ལྡོག་པ་ཐ་དད་གསུང་གི་ཡོད།

དབུ་མ་པའི་ལུགས་ཀྱི་བདེན་གཉིས་ཀྱི་ངོ་བོ་ཇི་ལྟར་འཇོག་དགོས་སམ་ཞེ་ན།

དོན་དམ་ལ་དཔྱོད་པའི་རིགས་ཤེས་ཀྱི་བློའི་དངོས་ཀྱི་རྙེད་དོན་ནི་དོན་དམ་བདེན་

པ་དང༌། འཇིག་རྟེན་པའི་བརྡའམ་ཐ་སྙད་པ་ལ་འཇུག་པའི་བློ་ནི་ཐ་སྙད་པའི་བློའམ་བློ་
ཐ་སྙད་པ་ཡིན་ལ། ཞེས་པ་ལྟར། མདོར་ན་མ་བརྟག་མ་དཔྱད་པའི་ངང་ནས་བཞག་
པའི་ཀུན་རྫོབ་པའི་རྣམ་གྲངས་མང་པོ་ཞིག་འཇོག་གི་ཡོད་ལ། བརྟགས་ཤིང་དཔྱད་
ནས་རྙེད་པའི་ངོ་བོ་དེར་དོན་དམ་ཞེས་བརྗོད་ཀྱི་ཡོད། དོན་དམ་པ་ཞེས་པ་སཾསྐྲ�་ཏའི་

སྐད་ལ་པཱ་ར་མཱརྠ་སཏྱ་ཞེས་ཡོད། པཱ་རམ་ནི་དམ་པ་དང༌། མཆོག་སོགས་ལ་འཇུག
ཨརྠ་ཞེས་པ་དོན་ལ་འཇུག།སཏྱ་ཞེས་པ་བདེན་པ་དང་རྟག་པ་སོགས་ལ་འཇུག་པ་
ལས་སྐབས་འདིར་དོན་ཞེས་པ་རང་དོན་གཞན་དོན་ཟེར་བ་ལྟ་བུའི་དགོས་དོན་ལ་མི་

བྱེད་པར་ཡེ་ཤེས་དམ་པའི་བློས་ཤེས་པར་བྱ་བའི་དོན་དང༌། མདོར་ན་མཐར༌ཐུག་
དཔྱོད་པའི་རིག་ཤེས་ལ་ཡེ་ཤེས་དམ་པ་གསུངས་ཡོད།

དེས་ན། བརྟག་པར་བྱ་བའི་དོན་དང༌། རྙེད་པའི་དོན་ཡིན་པས་དོན་དང༌། དེ་

48

༧གོང་ས་༧སྐྱབས་མགོན་ཆེན་པོ་མཆོག

འདྲའི་དོན་ཡང་ཡིན་ལ་དོན་གྱི་མཆོག་དང་དམ་པ་ཡང་ཡིན་པས་ན་དོན་དམ་པ་

དང༌། ཀུན་རྫོབ་རྫུན་པ་ལྟར་སྣང་ཚུལ་དང་གནས་ཚུལ་མི་མཐུན་པ་མ་ཡིན་པར་སྣང་
ཚུལ་དང་གནས་ཚུལ་མཐུན་པར་གནས་པས་ན། ཞེས་དོན་དམ་བདེན་པ་ངེས་པའི་
བློ་དེས་དོན་དམ་བདེན་པ་རྩེ་གཅིག་ཏུ་ངེས་པའི་ངེས་ངོ་ལ་ཀུན་རྫོབ་ཆོས་ཅན་གྱི་

སྣང་བ་འགགས་པ་དེ་གསུང་གི་ཡོད། བདེན་པ་སྟེ་དོན་དམ་པའི་བདེན་པ་ཞེས་ཟེར་

བ་ཡིན། དོན་དམ་བདེན་པ་ལ་དབྱེ་ན། སློབ་དཔོན་ཙནྡྲ་ཀཱི་རྟིས། ཟླ་བ་གྲགས་པས་
མཛད་པའི་དབུ་མ་འཇུག་པ་ལས།

བདག་མེད་འདི་ནི་འགྲོ་བ་རྣམ་གྲོལ་ཕྱིར། །

ཆོས་དང་གང་ཟག་དབྱེ་བས་རྣམ་གཉིས་གསུངས། །
དེ་ཕྱིར་སྟོན་པས་སླར་ཡང་འདི་ཉིད་ནི། །

གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། །
སྤྲོས་དང་བཅས་པར་སྟོང་པ་ཉིད། །

བཅུ་དྲུག་བཤད་ནས་མདོར་བསྡུས་ཏེ། །
སླར་ཡང་བཞིར་བཤད་དེ་དག་ནི། །
ཐེག་ཆེན་དུ་ཡང་བཞེད་པ་ཡིན། །

ཞེས་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་དང༌། དེ་དག་ལ་

ཡང་རྒྱས་པར་ཕྱེ་ན་དངོས་པོ་སྟོང་པ་ཉིད་དང༌། དངོས་པོ་མེད་པ་སྟོང་པ་ཉིད་དང༌།
རང་བཞིན་སྟོང་པ་ཉིད་དང༌། གཞན་གྱི་དངོས་པོ་སྟོང་པ་ཉིད་དེ་སྟོང་ཉིད་བཞི་དང༌།

ནང་སྟོང་པ་ཉིད་སོགས་བཅུ་དྲུག་དང༌། སྟོང་པ་ཉིད་བཅོ་བརྒྱད་དང༌། སྟོང་པ་ཉིད་ཉི་

49

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཤུ་སོགས་ཡོད། དེ་དག་སྟོང་པའི་ངོ་བོ་དང་། དགག་བྱ་གང་གིས་སྟོང་པ་སོགས་

གཅིག་མཚུངས་ཡིན། དགག་བྱས་སྟོང་སའི་སྟོང་གཞི་མི་འདྲ་བ་ཡོད་པར་བརྟེན།
སྟོང་ཉིད་ཀྱི་རྣམ་དབྱེ་ལའང་མི་འདྲ་བ་བཞག་ཡོད།

སྟོང་ཉིད་ཅེས་བརྗོད་སྐབས། གཞི་གཅིག་ངོ་བོ་ཉིད་ཀྱིས་གྲུབ་པ་མེད་པར་

བརྟེན་གཞི་དེའི་སྟེང་དུ་ངོ་བོ་ཉིད་ཀྱིས་གྲུབ་པས་སྟོང་པའི་རང་བཞིན་ཞིག་ཡོད་པ་དེ་
ལ་སྟོང་ཉིད་ཅེས་བརྗོད་ཀྱི་ཡོད། མདོར་ན་སྟོང་པ་ཉིད་ཅེས་པ་ནི། ཆོས་ཅན་དང་མ་

འདྲེས་པའི་སྟོང་ཉིད་ཡན་གར་བ་ཞིག་འཇོག་ཐུབ་ཐབས་མེད། སྟོང་པ་ཉིད་ཀྱིས་
སྒྲུབ་བྱེད་དེ་ཉིད་ཀྱང་བརྟེན་ནས་བཏགས་པ་ཡིན་ཞེས་སྒྲུབ་བྱེད་བཀོད་པས་ན།
བརྟེན་ནས་བཏགས་པའི་ཆོས་ཤིག་གི་ཐོག་ནས་སྟོང་པ་ཉིད་ཅེས་པའི་ངོ་བོ་ཞིག་
འཇོག་དགོས་པ་ཡིན། དེས་ན་ཆོས་ཅན་མི་འདྲ་བའི་ཆ་ནས་སྟོང་ཉིད་ཀྱི་རྣམ་གྲངས་

མང་པོ་གསུངས་པ་ཡིན། དེའི་ནང་དུ་སྟོང་ཉིད་རང་ཉིད་ཀྱང་ཚུད་ཡོད། སྟོང་པ་ཉིད་
སྟོང་པ་ཉིད་ཅེས་གསུངས་སྐབས། སྟོང་ཉིད་རང་ཉིད་ཀྱང་སྟོང་གཞི་ཆོས་ཅན་ལ་

བཞག་ནས་དེའི་བརྟག་དོན་བཙལ་ན་རྙེད་རྒྱུ་མེད་པ་ཞིག་དང་། དེ་བཞིན་ཐར་པ་
སྟོང་གཞི་ཆོས་ཅན་ལ་བཞག་ནས། དེའི་སྟེང་གི་ཆོས་ཉིད་འཇོག་པ་ལྟ་བུ་ཡོང༌གི་

ཡོད། དེས་ན་སྟོང་ཉིད་ཉི་ཤུའི་ནང་དུ་སྟོང་གཞི་ཆོས་ཅན་དོན་དམ་བདེན་པ་ཡིན་པ་
འགའ་ཞིག་ཡོད་ཚུལ་གསུང་གི་ཡོད།

ཁ༽ ཕུང་ཁམས་སྐྱེ་མཆེད་ཀྱི་རྣམ་གཞག།

ཀུན་རྫོབ་ཀྱི་བདེན་པ་ནི་སྟོང་པ་ཉིད་མ་ཡིན་པའི་ཇི་སྙེད་པའི་ཆོས་མཐའ་དག་

ལ་ཟེར་བ་ཡིན། དེ་ལ་ཡང་དབྱེ་བ་རྒྱས་པར་ཕྱེ་ན། བ་སུ་བནྡྷུས་

50

༼ས་ཡི་རྩ་ལག་སློབ་

༧གོང་ས་༧སྐྱབས་མགོན་ཆེན་པོ་མཆོག

དཔོན་དབྱིག་གཉེན།༽

མཛད་པའི་ཨབྷི་དྷརྨ་ཀོཥ་༼མངོན་པ་མཛོད།༽ ལས།

སྤུངས་དང་སྐྱེ་སྒོ་རིགས་ཀྱི་དོན། །

ཕུང་པོ་སྐྱེ་མཆེད་ཁམས་རྣམས་ཡིན། །

ཞེས་ཕུང་པོ་ལྔ༌དང༌། སྐྱེ་མཆེད་བཅུ་གཉིས། ཁམས་བཅོ་བརྒྱད་སོགས་ཡོད་

ལ། ཕུང་པོ་ལྔའི་ནང་གི་དང་པོ་གཟུགས་ཕུང་ལ། མིག་དབང་སོགས་ནང་གི་དབང་

པོ་གཟུགས་ཅན་པ་ལྔ་དང་། ཕྱིའི་གཟུགས་སྒྲ་དྲི་རོ་རེག་བྱ་བཅས་ལྔ་དང་བཅུ། རྣམ་
པར་རིག་བྱེད་མ་ཡིན་པའི་གཟུགས་དང་བཅུ་གཅིག་ནི་གཟུགས་ཀྱི་ཕུང་པོ་ཡིན།

གཉིས་པ་ཚོར་བའི་ཕུང་པོ་ནི། ཚོར་བ་བདེ་སྡུག་བཏང་སྙོམས་གསུམ། གསུམ་

པ་འདུ་ཤེས་ཀྱི་ཕུང་པོ་ལ་རྟོག་བཅས་དང་རྟོག་མེད་ཀྱི་འདུ་ཤེས་གཉིས། དེ་རེ་རེ་
ལའང་ཆུང་ངུ་དང༌། རྒྱ་ཆེན་པོ་དང༌། ཚད་མེད་པ་དང་གསུམ་རེ་ཡོད། བཞི་པ་འདུ་

བྱེད་ཀྱི་ཕུང་པོ་ལ། མཚུངས་ལྡན་འདུ་བྱེད་ཀྱི་ཕུང་པོ་ནི། ཚོར་བ་དང་འདུ་ཤེས་མ་
གཏོགས་པའི་སེམས་བྱུང་ཐམས་ཅད་དང༌། མཚུངས་ལྡན་མ་ཡིན་པའི་འདུ་བྱེད་ཀྱི་
ཕུང་པོ་ནི་ལྡན་མིན་འདུ་བྱེད་བཅུ་བཞི་ལ་སོགས་པ་ཡིན།

ལྔ་པ་རྣམ་ཤེས་ཀྱི་ཕུང་པོ་ནི། མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་

ཤེས་པའི་བར་དྲུག་ལ་བྱེད། ཅེས་པ་ནི་མངོན་པ་མཛོད་དང་། དབུ་ཕར་གྱི་གཞུང་
ནས་རྣམ་ཤེས་ཚོགས་དྲུག་གསུངས་ཡོད། རྣམ་རིག་པས་རྣམ་ཤེས་ཚོགས་བརྒྱད་

དང་། དེ་མིན་སྔགས་ཀྱི་གཞུང་དང་རྫོགས་ཆེན་གྱི་གཞུང་ལུགས་བཅས་ནས་རྣམ་
ཤེས་ཚོགས་བརྒྱད་ཅེས་གསུངས་པ་རྣམས་ནི་ཕལ་ཆེར་སྔགས་བླ་མེད་དང་འབྲེལ་
བའི་རྣམ་ཤེས་ཚོགས་བརྒྱད་འཇོག་ཚུལ་ཞིག་ཡོད་པ་དེ་དང་བསྟུན་ནས་གསུང་གི་

51

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཡོ ད ། རྣམ་ཤེ ས ་བརྒྱད་ཅེ ས ་པའི ་ མི ང ་ཐོ ན ་ཚད་སེ མ ས་ཙམ་པའི ་ གཞུང་ནས་

གསུངས་པའི་རྣམ་ཤེས་ཚོགས་བརྒྱད་ལ་ངོས་འཛིན་ན་གོ་ལོག་ཐེབས་ཉེན་ཡོད།
དེ་བཞིན་ཀུན་གཞི་དང་། ཉོན་ཡིད་དག་ཀྱང་སེམས་ཙམ་པའི་གཞུང་ནས་གསུངས་

པ་ལྟར་གྱི་མིང་གི་དག་སྡེབ་སོགས་མཚུངས་ཀྱང་དོན་ལ་འཇོག་ཚུལ་མི་འདྲ་བ་
ཡོད་པ་རྣམས་ཀྱང་ཤེས་དགོས་པ་ཞིག་ཡིན།

གཉིས་པ་སྐྱེ་མཆེད་བཅུ་གཉིས་ལ་ནང་གི་སྐྱེ་མཆེད་དྲུག་ནི། མིག་གི་དབང་པོ།

རྣ་བའི་དབང་པོ། སྣའི་དབང་པོ། ལྕེའི་དབང་པོ། ལུས་ཀྱི་དབང་པོ། ཡིད་ཀྱི་དབང་པོ་

དང་དྲུག ཕྱིའི་སྐྱེ་མཆེད་དྲུག་ནི། གཟུགས་སྒྲ་དྲི་རོ་རེག་བྱ་ཆོས་ཀྱི་སྐྱེ་མཆེད་དང་
དྲུག་ཡིན། མིག་གི་དབང་པོ་དང་མིག་གི་སྐྱེ་མཆེད་དོན་གཅིག གཟུགས་ཕུང་དང་
གཟུགས་གཉིས་དོན་གཅིག་ཀྱང༌། གཟུགས་ཀྱི་སྐྱེ་མཆེད་དང་གཟུགས་གཉིས་དོན་
མི་གཅིག

གཟུགས་ཀྱི ་ སྐྱེ་མཆེ ད ་ནི ། མི ག ་ཤེ ས ་ཀྱི ་ བཟུང་བྱ་ཁོ ་ ན་སྟེ་ཁ་དོ ག ་དང་

དབྱིབས་ལྟ་བུ། སྒྲ་དང་སྒྲའི་སྐྱེ་མཆེད་དང༌། རྣ་ཤེས་ཀྱི་མཉན་བྱ་གསུམ་དོན་གཅིག་

ཡིན་ལ། དེ་བཞིན་དྲི་དང༌། རོ་དང༌། རེག་བྱ་ལ་ཡང་འདྲ། ཕྱི་ནང་གི་སྐྱེ་མཆེད་དང་

པོ་ལྔ་ནི་སྐྱེ་མཆེད་གཟུགས་ཅན་པ་ཡིན། སེམས་ཡིད་རྣམ་ཤེས་གསུམ་དོན་གཅིག་

པས་མིག་གི་རྣམ་པར་ཤེས་པ་སོགས་གཙོ་སེམས་གང་ཡིན་ཐམས་ཅད་ཡིད་ཀྱི་སྐྱེ་
མཆེད་ཡིིན། ནམ་མཁའ་དང་སྟོང་ཉིད་སོགས་འདུས་མ་བྱས་ཀྱི་ཆོས་རྣམས་ཆོས་

ཀྱི་སྐྱེ་མཆེད་ཡིན། སེམས་ཡིད་རྣམ་ཤེས་རྣམས་སྐབས་རེ་དོན་གཅིག་མིང་གི་

རྣམས་གྲངས་སུ་གསུངས་པ་དང་། རིགས་འགའ་ཞིག་ཏུ་སྐད་ཅིག་སྔ་ཕྱིའི་ཐོག་ནས་

52

༧གོང་ས་༧སྐྱབས་མགོན་ཆེན་པོ་མཆོག

སེམས་ཕྲ་རགས་ཀྱི་ཐོག་ནས་གསུངས་པ་དང་། ཡང་སྔགས་ཀྱི་གཞུང་ནས་སེམས་
ཡིད་རྣམ་ཤེས་ཞེས་ངོ་བོ་མི་འདྲ་བར་བཞག་པ་སོགས་ཀྱང་ཡོད།

ཁམས་བཅོ་བརྒྱད་ནི་མིག་སོགས་རྟེན་དབང་པོའི་ཁམས་དྲུག མིག་གི་རྣམ་

པར་ཤེས་པ་སོགས་བརྟེན་པ་རྣམ་པར་ཤེས་པའི་ཁམས་དྲུག གཟུགས་སྒྲ་སོགས་
དམིགས་པ་ཡུལ་གྱི་ཁམས་དྲུག་དང་བཅོ་བརྒྱད་ཡོད། མདོར་ན། འདུས་བྱས་

ཐམས་ཅད་ཕུང་པོ་ལྔའི་ནང་དུ་འདུས། ཤེས་བྱ་ཐམས་ཅད་སྐྱེ་མཆེད་བཅུ་གཉིས་ཀྱི་

ནང་དུ་འདུ་ཤིང་། ཁམས་བཅོ་བརྒྱད་ཀྱི་ནང་དུ་ཡང་འདུ་བས་བདེན་གཉིས་ཀྱི་ཆོས་

ཐམས་ཅད་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་ཀྱི་ནང་དུ་འདུ། ཁམས་ཀྱི་
དབྱེ་བ་རྒྱས་པར་ཕྱེ་ན་དྲུག་ཅུ་རེ་གཉིས་སོགས་ཡོད། མདོར་ན་དེ་དག་གི་ངོ་བོ་

དང༌། བྱེད་ལས། དབྱེ་བ་དང༌། སྤང་བྱ་ཡིན་མིན་སོགས་ཀྱི་ཁྱད་པར་རྣམས་ཤེས་
པར་བྱ་དགོས་པས་དེ་ལྟ་བུའི་མཁས་བྱའི་དངོས་པོ་དྲུག་ལ་མཁས་པར་བྱས་ནས་
བླང་དོར་གྱི་གནས་རྣམས་ཤེས་པར་བྱས་ཏེ་སྡུག་བསྔལ་ཐམས་ཅད་ལས་གཏན་དུ་
བྲལ་བའི་ཐར་པའི་བདེ་བ་ཐོབ་པར་བྱེད་དགོས།

53

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཉིན་དང་པོའི་དྲི་བ་དང་དེའི་བཀའ་ལན།

ཀ༽ ཐུན་མོང་དང་ཐུན་མིན་གྱི་ལྷ་ངོས་འཛིན་ཚུལ།

བཀའ་འདྲི། ༸གོང་ས་༸སྐྱབས་མགོན་ཆེན་པོ་མཆོག་ལ་བཀའ་འདྲི་ཞུ་རྒྱུར།

ནང་པས་ལྷ་མོ་དབྱངས་ཅན་མ་དང་། རྗེ་བཙུན་སྒྲོལ་མ། རྡོ་རྗེ་འཕགས་མོ་སོགས་ལྷ་

མང་པོ་ཞིག་ཕྱི་རོལ་མུ་སྟེགས་པ་དང་། ནང་པ་སངས་རྒྱས་པའི་གཞུང་གཉིས་ཀ་
ནས་གསུངས་འདུག་པས་དེ་དག་གཅིག་དང་ཐ་དད་སོགས་ཀྱི་ཁྱད་པར་གང་ཡོད་
པ་དང་། ཐུན་མོང་གི་ལྷར་ངོས་འཛིན་ན་འགྲིགས་སམ།

བཀའ་ལན། དཔེར་ན། སློབ་དཔོན་ཐོན་མིས་སུམ་ཅུ་པ་ལས། རྟག་ཞི་བ་ལ་

ཕྱག་འཚལ་ལོ། །ཞེས་པ་དེ་ཉིད་སྤྱན་རས་གཟིགས་ལ་འཇུག་པ་དང་། གཞན་དབང་
ཕྱུག་ལ་འཇུག་པའང་ཡོད། དེ་ཡང་ཡིན་ཏེ། གང་ལ་གང་འདུལ་ཞེས་གསུངས་པ་

ལྟར། སྤྱིར་བཏང་གསང་སྔགས་ཀྱི་གཞུང་ནས་རྩ་རླུང་དང་འཕྲུལ་འཁོར་སྒོམ་པ་
སོགས་ཕྱི་རོལ་མུ་སྟེགས་པ་དང་ཐུན་མོང་བ་ཆགས་ཡོད། ལྷག་པའི་ལྷ་ནོར་རྒྱུན་མ་

དང་། ལྷ་མོ་དབྱངས་ཅན་མ་ལྟ་བུ་ནི་ནང་པས་བསྟེན་གྱི་ཡོད་ལ། དེ་བཞིན་ཕྱི་རོལ་
མུ་སྟེགས་པས་ཀྱང་བསྟེན་གྱི་ཡོད། གཞན་ཡང་ཚོགས་བདག་གླང་སྣ་ཡང་མུ་
སྟེགས་པའི་གཞུང་དུ་ཡོད་པ་ལྟ་བུ་ཡིན།

འོ་ན་ལྷ་དེ་གང་འདྲ་ཞིག་ཡིན་ཞེ་ན། ནང་པ་སངས་རྒྱས་པའི་གཞུང་ནས་ལྷ་མོ་

དབྱངས་ཅན་མ་རང་གི་ཞིང་ཁམས་སུ་རྒྱལ་མོ་བཞིན་བཞུགས་པ་ལྟ་བུ་ཞིག་མིན་

54

༧གོང་ས་༧སྐྱབས་མགོན་ཆེན་པོ་མཆོག

ལ། དེ ་ བཞི ན ་རྗེ ་ བཙུན་འཇམ་དཔལ་དབྱངས་ཀྱང་རང་གི ་ ཕོ ་ བྲང་དུ་བཞུགས་
འཇགས་གནང་བཞིན་པ་ཞིག་ཀྱང་མིན། སྔར་བོད་དུ་བླ་མ་ཞིག་གིས་བཀའ་ཆོས་

གནང་སྐབས། སློབ་མ་ཞིག་གིས་ང་ཚོས་ཧ་ཅང་རྩ་ཆེན་དུ་བརྩི་བའི་སངས་རྒྱས་
ཞེས་པ་དེ་གང་དུ་ཡོད་ཅེས་དྲིས་པར། བླ་མ་དེ་ཉིད་དཔེ་ཆ་དེ་ཙམ་མི་ཤེས་མཁན་
ཞིག་ཡིན་སྟབས། ཅུང་ཟད་བསམ་བློ་བཏང་རྗེས། མཛུབ་མོ་གནམ་ལ་བཙུགས་

ནས། སངས་རྒྱས་ཞེས་པ་དེ་མི་མངོན་ནམ་མཁའི་དབྱིངས་ཤིག་ན། ཤེལ་གྱི་ཁང་
པའི་ནང་འོད་འཚེར་བཞིན་བཞུགས་ཡོད་ཅེས་བརྗོད་པའི་ལོ་རྒྱུས་ཡོད།

དེ་བཞིན་ང་ཚོ་ཕལ་མོ་ཆེས་ཡི་དམ་དང་། ལྷག་པའི་ལྷ་སོགས་ནི་རང་རང་ལ་

རྒྱལ་ཁམས་རེ་རེ་ཡོད་པ་དང་། ཀུ་ལུའི་ཁུལ་སོགས་སུ་ལྷ་མང་པོ་ཞིག་ཡོད་པ་དེ་ལྟ་
བུ་ཞིག་ལ་ངོས་འཛིན་ན་རྩ་བ་ནས་ནོར་ཡོད། འཇིགས་བྱེད་ཀྱི་བདག་བསྐྱེད་ལས།
འཇམ་དཔལ་མཁའ་ལས་བྱུང་བའི་གསེར་མདོག་ཅན། །
འཇམ་དཔལ་ཐུགས་ལ་ཆོས་ཀུན་རང་བཞིན་གསལ། །

འཇམ་དཔལ་གསུང་གི་དབང་ཕྱུག་འཇམ་དཔལ་དབྱངས། །
འཇམ་དཔལ་བདག་ནི་རེ་བའི་སེམས་ཀྱིས་འདུད། །

ཅེས་གསུངས་པ་ལྟར་དང་། དེ་བཞིན་དུ།

གཉིས་མེད་ཐུན་མོང་མ་ཡིན་ཁྱབ་པའི་སྐུ། །

ཀུན་ལ་སྙོམས་མཛད་རྒྱལ་བ་ཀུན་གྱི་ཡབ། །

ཆོས་ཀྱི་དབྱིངས་གྱུར་རྒྱལ་བ་ཀུན་གྱི་ཡུམ། །

ཡེ་ཤེས་སེམས་དཔའ་རྒྱལ་བ་ཀུན་གྱི་སྲས། །

55

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཞེས་གསུངས་ཡོད། མདོར་ན། ལྷ་དེ་དག་སྔགས་ཀྱི་གཞུང་ནས་ཐོན་ཞིང་།

སྔགས་ཀྱི་གཞུང་ནས་འབྲས་བུ་ལམ་བྱེད་གསུང་གི་ཡོད། འབྲས་བུ་ལམ་བྱེད་བྱེད་
ལུགས་ཀྱང་ཆགས་སྡང་ལམ་བྱེད་གསུངས་ཏེ། ཆགས་སྡང་ལམ་བྱེད་སྐབས་དེ་དང་

རྗེས་སུ་མཐུན་པར་ལྷ་སྐུའི་རྣམ་པའམ་ལྷ་སྐུའི་གཟུགས་བརྙན་ཞིག་སྒོམ་དགོས་པ་
ལས། དགེ་སློང་གི་རྣམ་ཅན་ཞིག་བསྒོམས་ཏེ་ཁྲོས་པ་དང་། ཆགས་པ་ལྟ་བུ་ནི་བློར་
བདེ་པོ་གཏན་ནས་མེད། དེས་ན་སྒོམ་པ་པོ་རང་རང་གི་ཁམས་མོས་དང་མཐུན་པའི་

གཟུགས་སྐུ་འབད་མེད་ལྷུན་གྲུབ་ཏུ་ཤར་བ་དང་། སངས་རྒྱས་བཅོམ་ལྡན་འདས་སྐུ་

བཞིའི་བདག་ཉིད་ཅན་དུ་གདུལ་བྱའི་སྣང་ངོར་ཁམས་མོས་དང་འཚམ་པའི་སྣང་བ་
ཤར་བ་ཞིག་ཡིན།

དེས་ན་གཟུགས་སྐུ་གཞན་རྒྱུད་ཀྱིས་འདུས་པ་ཡིན་ཞེས་བརྗོད་པ་དེ་ལ་ཡང་

བསམ་བློ་གཏོང་ས་ཞིག་ཡོད། དེས་ན་ཁྱེད་རང་གི་བསམ་ཚུལ་ནི། སངས་རྒྱས་
པའི་ལྷ་མོ་དབྱངས་ཅན་མ་ལྟ་བུ་དཀྱིལ་འཁོར་གྱི་ནང་དུ་ཡོད་པ་ཞིག་ཆགས་ཡོང་
བས་ན། དཀྱིལ་འཁོར་གྱི་གཙོ་བོས་ཕུང་ཁམས་སྐྱེ་མཆེད་ཀྱི་རྣམ་པར་ཤར་བ་ཞིག་
སྒོམ་པ་པོ་རང་ཉིད་ལ་ལྷ་བྱེ་བྲག་པ་ཞིག་གི་རྣམ་པ་ཤར་ནས། དེ་ལྟར་ཤར་བ་ལྟར་

བསྒོམས་ན་སྒོམ་པ་པོ་རང་ཉིད་ལ་ཕན་ཐོགས་ཡོད་པ་ཞིག་ཡིན་པ་ལས། ལྷ་ཟུར་དུ་
ཡོད་པ་ཞིག་དེ་ཉིད་མུ་སྟེགས་པས་གསོལ་བ་དང་། ནང་པས་ཀྱང་གསོལ་བ་ལྟ་བུའི་
ཐུན་མོང་བ་དེ་རིགས་ཡོད་ས་རེད།

དེ ་བཞི ན ་སངས་རྒྱས་པའི་ཆོ ས ་པ་ཞིག་གིས ་ཡེ ་ ཤུའི ་ སྟོན་པར་ཆ་མཚོན་

ནའང་། ཐ་མལ་པ་ཞིག་རེད་ཅེས་ཕལ་ཆེར་བརྗོད་མི་ཐུབ་པ་ཡིན། ཁོང་གིས་ནང་

56

༧གོང་ས་༧སྐྱབས་མགོན་ཆེན་པོ་མཆོག

ཆོས་གསུང་གི་མེད་ཀྱང་། གང་ཟག་དེ་ལྟ་བུ་སངས་རྒྱས་བྱང་སེམས་ཀྱི་སྤྲུལ་པའི་

རོལ་གར་ཡིན་པ་ལྟ་བུ་ཕལ་ཆེར་བརྗོད་ཐུབ་པ་ཞིག་ཡིན། དེ་ལྟར་མིན་ན་སོ་སྐྱེ་ཐ་
མལ་བ་ཞིག་གིས་ལོ་ངོ་སྟོང་ཕྲག་མང་པོའི་རིང་ལ་མི་འབོར་ས་ཡ་མང་པོར་ཕན་

ཐོགས་འདི་ལྟར་ཡོང་ཐུབ་པ་ཧ་ཅང་ཁག་པོ་ཡིན། དེ་ནི་བསོད་ནམས་དང་སྨོན་ལམ་

གྱི་མཐུ་ཧ་ཅང་ཆེན་པོ་ཞིག་གིས་ཡིན་པ་ལས། དེ་ལྟར་མེད་ན་ཧ་ཅང་ཁག་པོ་ཡིན།
དེས་ན་སངས་རྒྱས་བྱང་སེམས་ཀྱི་སྤྲུལ་པ་ལྟ་བུ་ཡོང་སྲིད་པ་ཏན་ཏན་རེད། དེས་ན་
ལྷ་སྐུ་འདྲ་མིན་མང་པོ་ཞིག་ཡོང་བའི་རྒྱུ་མཚན་འདི་ལྟར་ཡིན་སྙམ།

ཁ༽ བསང་གསོལ་ལྟ་བུ་བན་བོན་གྱི་ལུགས་གང་ཡིན།

བཀའ་འདྲི། བོད་ཀྱི་ལག་ལེན་ཐོག་དར་ཁྱབ་ཆེ་བའི་བསང་གཏོང་བ་དང་།

ཞལ་འདོན་བཏོན་པ། གཏོར་མ་འཕེན་པ། དར་ལྕོག་འཛུགས་པ་སོགས་བོན་པོའི་
ལུགས་དང་ནང་པའི་ལུགས་གང་ཞིག་ཡིན་ནམ།

བཀའ་ལན། བོད་དུ་ནང་ཆོས་དར་རྗེས་བོད་དུ་སྔར་ཡོད་ཞང་ཞུང་བོན་ལུགས་

ཀྱི་རི་མཐོ་སོགས་སུ་བསང་གཏོང་བ་དང་། དར་ལྕོག་འཛུགས་པ། ཕྱྭ་གཡང་འགུག་
པ། གཡང་སྒྲུབ་བྱེད་པ་སོགས་ནི་ཕལ་ཆེར་བོན་པོའི་གཞུང་ནས་ཚུར་བླངས་པ་

ཞིག་ཡིན། བོན་ལ་ཐེག་པ་རིམ་པ་མང་དུ་ཡོད་པ་ལས། དེའི་ནང་དུ་གཏོ་བྱ་རྒྱུ་
སོགས་མང་པོ་ཞིག་ཡོད། དེ་ནི་ང་ཚོས་སེམས་ཅན་ལ་འཕྲལ་སེལ་ཞི་སོགས་ཀྱི་

ལས་སྒྲུབ་པར་ཕན་ཐོགས་ཡོད་པ་ཞིག་ཡིན་སྟབས། དེ་དག་བོན་པོའི་གཞུང་དུ་ཡོད་
པ་ལྟར་མཉམ་དུ་ལག་ལེན་བསྟར་བ་ཞིག་མིན་ནམ་སྙམ།

57

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དེ་མིན་བཀའ་འགྱུར་དང་བསྟན་འགྱུར་ལ་མཚོན་ན། བྱ་རྒྱུད་ཀྱི་ནང་དུ་ནོར་ལྷ་

ཡོད་པ་ལས་གཡང་སྒྲུབ་ཀྱི་ཆོ་ག་རྒྱས་པོ་དང་། ནམ་རྒྱུན་གཡང་སྒྲུབ་སྐབས་ལག་
ཏུ་མདའ་དར་འཁྱེར་བ་དང་། ལུག་གི་ལག་པས་བསྐོར་བ་བྱེད་པ་ལྟ་བུ་ནི་ང་ཚོ་བོད་
ཀྱི་གནའ་རབས་ཀྱི་ལུགས་སྲོལ་ཡིན་པ་ལས། ནང་པའི་གཞུང་ལུགས་ཁག་ཏུ་ཕལ་
ཆེར་མེད།

ག༽ ཞལ་འདོན་གང་ཞིག་བྱས་ན་དགེ་མཚན་ཆེ་མིན།

བཀའ་འདྲི། སློབ་ཕྲུག་རྣམས་ནས་རྒྱུན་གྱི་ཞལ་འདོན་ཙམ་མིན་པར། ཕྱི་དྲོ་

ཉལ་ཁར་འདོན་རྒྱུར་ཞལ་འདོན་ཐུང་ངུའི་རིགས་གང་ཞིག་ལེགས་པ་ཡོད་མེད་
བཀའ་སློབ་ལམ་སྟོན་ཞིག་གནང་རོགས།

བཀའ་ལན། འདོན་པ་ཤ་སྟག་འདོན་པ་ལྟ་བུ་བྱས་ན། མུ་སྟེགས་པའི་ཆོས་པ་

རྣམས་ལ་མཚོན་ན་ལེགས་སྦྱར་སྐད་ཀྱི་ཐོག་ནས་ཧ་ཅང་མང་པོ་ཞིག་འདོན་རྒྱུ་
ཡོད།

དོན་གྱི་རྒད་པོ་ཚིག་གི་འཁར་བ་ལ། །
བརྟེན་ཕྱིར།

ཞེས་གསུངས་པ་ལྟར་ཁ་ནས་ཚིག་འདོན་མིན་ཇི་ལྟར་ཡང་། ནང་དོན་ཡིད་ལ་

དྲན་དགོས་ཤིང་། ངོས་རང་ལ་ཆ་མཚོན་ན། ཞོགས་པ་གཉིིད་བསད་མ་ཐག་ཏུ།
གང་གི་ཐུགས་བརྩེས་ཉེར་བཟུང་ནས། །
ལྟ་བ་ཐམས་ཅད་སྤངས་པའི་ཕྱིར། །
དམ་པའི་ཆོས་ནི་སྟོན་མཛད་པ། །

58

༧གོང་ས་༧སྐྱབས་མགོན་ཆེན་པོ་མཆོག

གཽ་ཏམ་དེ་ལ་ཕྱག་འཚལ་ལོ། །

ཞེས་པའི་ཚིགས་སུ་བཅད་པ་འདི་ཉིད་ཡིད་ལ་དྲན་པ་ལྟར་ངག་ནས་ཀྱང་འདོན་

བཞིན་ཡོད། དེ་དང་ཆབས་ཅིག

གང་གི་ཐུགས་བརྩེས་ཉེར་བཟུང་ནས། །

ཞེས་པ་ལྟར། ཐུགས་རྗེ་ཆེན་པོས་རྩ་བ་བྱས་པའི་བྱང་ཆུབ་ཀྱི་སེམས་ཀྱི་ཐོག་

ལ་བསམ་བློ་གཏོང་བ་དང་།

ལྟ་བ་ཐམས་ཅད་སྤངས་པའི་ཕྱིར། །

དམ་པའི་ཆོས་ནི་སྟོན་མཛད་པའི། །

ཞེས་པ་ལྟར། ཕྱིན་ཅི་ལོག་གི་ལྟ་བ་སྤོང་བ་དང་། ཚིགས་བཅད་འདིས་གཙོ་བོ་

རྟེན་འབྱུང་གི་དེ་ཁོ་ན་ཉིད་བསྟན་པ་ལྟར་ཡིད་ལ་དྲན་པར་བྱས་པ་སོགས་བསམ་བློ་

འདི་ལྟར་གཏོང་བཞིན་ཡོད། ཚིགས་བཅད་འདི་ཉིད་ངག་ནས་འདོན་སྐབས་གོང་
ཞུས་ལྟར་དོན་དག་རྣམས་ཀྱང་བློ་ངོར་ཤར་བ་ཞིག་བྱེད་དགོས།
གང་གིས་རྟེན་ཅིང་འབྲེལ་པར་འབྱུང་། །
འགག་པ་མེད་པ་སྐྱེ་མེད་པ། །
ཆད་པ་མེད་པ་རྟག་མེད་པ། །
འོང་བ་མེད་པ་འགྲོ་མེད་པ། །

ཐ་དད་དོན་མིན་དོན་གཅིག་མིན། །
སྤྲོས་པ་ཉེར་ཞི་ཞི་བསྟན་པ། །

རྫོགས་པའི་སངས་རྒྱས་སྨྲ་རྣམས་ཀྱི། །

59

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དམ་པ་དེ་ལ་ཕྱག་འཚལ་ལོ། །

ཞེས་པའི་ཚིག་བཅད་རྣམས་བཏོན་ནས་སངས་རྒྱས་བཅོམ་ལྡན་འདས་ཀྱིས་

རྟེན་འབྱུང་གི་དེ་ཁོ་ན་ཉིད་རང་དབང་གི་སྒོ་ནས་འདོམས་པར་མཛད་པ་དང་། རྟེན་

འབྱུང་ཞེས་པ་གང་ཞིག་ཡིན་པ་རྣམས་བསམ་བློར་འཁོར་བ་ཞིག་བྱེད་དགོས། ཞལ་
འདོན་འདོན་མཁན་གྱི་ང་ཞེས་པ་དེ་བརྟེན་ནས་བཏགས་པ་ཙམ་ལས། བློ་ལ་འཆར་

བ་ལྟར་ཕུང་པོར་དབང་སྒྱུར་མཁན་གྱི་ཕུང་པོ་ལས་དོན་གཞན་པའི་བདག་མེད་པ་མ་
ཟད། ཕུང་པོའི་གསེབ་ནས་ཕུང་པོར་དབང་སྒྱུར་མཁན་གྱི་མཚན་གཞིའི་བདག་ཀྱང་
ངོས་འཛིན་རྒྱུ་མེད་པ་རྣམས་བློ་ངོར་ཤར་བ་བྱས་ནས་བསམ་བློ་གཏོང་དགོས་པ་
ཡིན།

དགོང་མོ་ཉལ་ཁར་ཡང་སྔ་དྲོ་བསམ་བློ་བཏང་བ་རྣམས་ལ་དྲན་གསོ་བྱེད་པ་

དང་། དེ་རིང་གི་ཉི་མ་འདི་ཉིད་རང་ཉིད་ཀྱིས་སངས་རྒྱས་བཅོམ་ལྡན་འདས་ཀྱི་
དགོངས་པ་དང་མཐུན་པ་བྱས་ཡོད་མེད་དང་། སངས་རྒྱས་བཅོམ་ལྡན་འདས་ཀྱིས་

གསུངས་པའི་ལྟ་སྤྱོད་གཉིས་ལས་ལྟ་བ་རྟེན་འབྱུང་དང་། སྤྱོད་པ་འཚེ་བ་མེད་པ་

གཉིས་གསུངས་པ་དང་མཐུན་པར་རང་ཉིད་ཀྱིས་ཉིན་མ་དེ་བསྐྱལ་ཡོད་མེད་ཀྱི་ཐོག་
ལ་བསམ་བློ་བཏང་ན། འདོན་པ་ངེས་པར་དུ་འདོན་དགོས་དོན་མེད།

ང༽ རང་གཅེས་འཛིན་གྱི་རྒྱུ་རྐྱེན་དང་སེལ་ཐབས།

བཀའ་དྲི། རང་གཅེས་འཛིན་ཞེས་པ་རྒྱུ་རྐྱེན་གང་གི་ཐོག་ནས་ཡོང་བ་དང་། དེ་

ཇི་ལྟར་བྱས་ཏེེ་སེལ་དགོས་སམ།

བཀའ་ལན། རང་གཅེས་འཛིན་ཡོང་བ་ནི༌གཞིའམ་རྐྱེན་གཉིས་ཀྱི་ཐོག་ནས་

60

༧གོང་ས་༧སྐྱབས་མགོན་ཆེན་པོ་མཆོག

ཡོང་བཞིན་ཡོད། བདག་ཏུ་འཛིན་པའི་བློས་གཞི་རྩ་བྱས་ནས་རང་གཅེས་པར་
འཛིན་པའི་གཅེས་འཛིན་ཡོང་བ་གཅིག་ཡོད། དེ་ནི་བདག་མེད་པའི་སྟོང་ཉིད་མཐོང་
བ་དང་། བདག་མེད་པའི་སྟོང་ཉིད་ལ་གོ་བ་ཆགས་ནས་སྟོང་ཉིད་ལ་བསམ་བྱུང་གི་
ངེས་པ་གང་འཚམ་བྱུང་ན། དེ་ལྟ་བུའི་བདག་ཏུ་འཛིན་པས་གཞི་རྩ་བྱས་པའི་གཅེས་
འཛིན་དེ་ཤུགས་ཆུང་དུ་འགྲོ་བ་ཡིན།

འོན་ཀྱང་བློ་ཤུགས་མེད་པར་ནམ་མཁའི་མཐས་གཏུགས་པའི་སེམས་ཅན་

ཞེས་བརྗོད་སྐབས་བློ་ངོར་མ་གཤོང་བར་རང་ཉིད་གཅིག་པུ་ཐར་པ་དང་ཐམས་ཅད་
མཁྱེན་པའི་གོ་འཕང་ཐོབ་ན་སྙམ་པའི་བསམ་བློ་འཁོར་བ་ཞིག་ཡོང་བ་ཡིན། བདེན་
འཛིན་ལ་བརྟེན་པ་མིན་པ་དང་། བདེན་འཛིན་དང་མ་འདྲེས་པ་དེ་རིགས་ཡོང་བ་

ཡིན། དེ་ནི་ཉན་རང་དགྲ་བཅོམ་པའི་རྒྱུད་ལའང་དེ་ལྟའི་བློ་གུ་དོག་པོས་རང་ཉིད་ཁོ་
ནར་བསམ་བློ་གཏོང་བའི་རང་གཅེས་འཛིན་གྱི་བློ་ཞིག་ཡོང་ཆོག་པ་ཡིན།

དེས་ན་རང་གཅེས་ལ་ཉོན་མོངས་ཅན་ཡིན་མིན་གཉིས་བཞག་ཆོག་པ་ཡིན།

དེ་ལྟ་བུའི་རང་གཅེས་འཛིན་ནི་བདག་མེད་བསྒོམས་ནས་སེལ་རྒྱུ་ཞིག་ཕལ་ཆེར་

མེད། དེ་ནི་གཞན་གཅེས་འཛིན་གྱི་བློ་སྦྱངས་ནས་འགྲོ་དགོས་པ་དང་། གལ་གནད་

ཆེ་ཤོས་ནི་སྟོང་ཉིད་ཀྱི་ལྟ་བས་རོགས་བྱེད་ལུགས་ནི་དྲི་མ་ཟད་རུང་ཡིན་པ་དང་།
སྡུག་བསྔལ་གྱི་རྩ་བ་ཉོན་མོངས་ཀྱིས་བྱེད་པ། ཉོན་མོངས་ཀྱི་རྩ་བ་དེ་ཡང་གཏི་མུག་

བདེན་འཛིན་གྱིས་བྱེད་པ། གཏི་མུག་བདེན་འཛིན་ལ་གཉེན་པོ་སྟོབས་ལྡན་སྟོང་ཉིད་
རྟོགས་པའི་ལྟ་བ་ཡིན་པ་རྣམས་བསམ་བློར་འཁོར་སྐབས་གཏི་མུག་བདེན་འཛིན་དེ་

ཉིད་ནུས་པ་ཇི་ཙམ་ཆེ་ཡང་། དེ་ལ་གཉེན་པོ་སྟོབས་ལྡན་ཡོད་པ་དང་། སེམས་ཀྱི་

61

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རང་བཞིན་ལ་ཞུགས་མེད་པ་སོགས་བསམ་བློར་འཁོར་ན་རང་གིས་ཀྱང་བྱང་ཆུབ་
དོན་དུ་གཉེར་བའི་བློ་སྐྱེ་བ་དང་། གཞན་རྣམས་ཀྱང་བྱང་ཆུབ་ལ་འགོད་འདོད་ཀྱི་བློ་
སྐྱེ་བ་ཞིག་ཡོང་རྒྱུ་ཡོད་པར་གསུངས་ཡོད།

ང་ཚོས་བསམ་བློ་ཞིག་བཏང་ནའང་། སྟོང་ཉིད་ཀྱི་ལྟ་བས་གྲོགས་བྱས་ནས་

གཙོ་བོ་སྐྱོབ་འདོད་ཀྱི་སྙིང་རྗེ་སྐྱེ་བ་དང་། བྱང་ཆུབ་དོན་གཉེར་གྱི་བློ་ཡང་དེའི་ཐོག་

ནས་ཡོང་བ། གཞན་རྣམས་བྱང་ཆུབ་ལ་འགོད་འདོད་ཀྱི་བློ་ཡང་དེའི་ཐོག་ནས་ཡོང་
བ་བཅས་སྟོང་ཉིད་ཀྱི་ལྟ་བས་རོགས་བྱེད་ལུགས་འདི་ལྟར་ཡིན།

དེས་ན་རང་གཅེས་འཛིན་གྱི་གཉེན་པོ་བསྟེན་རྒྱུའི་གཙོ་བོ་ནི། གཞན་གཅེས་

འཛིན་ལ་བསམ་བློ་གཏོང་རྒྱུ་དེ་ཡིན། དེ་ཡང་རང་གཅེས་འཛིན་གྱི་སྐྱོན་དང་།

གཞན་གཅེས་འཛིན་གྱི་ཡོན་ཏན་ལ་བསམ་བློ་བཏང་བ་སྟེ། གཅེས་འཛིན་གཉིས་ཀྱི་

སྐྱོན་དང་ཡོན་ཏན་མཐོང་བའི་ཐོག་ནས་རང་ཉིད་ཁེ་འདོད་པ་ཡིན་སྟབས། གཞན་
གཅེས་འཛིན་བསམ་བློ་བཏང་ན༌རང་ཉིད་ལ་ཁེ་ཡོང་བ་དང་། རང་ལ་གྱོང་མི་འདོད་

པར་བརྟེན་གཞན་གཅེས་འཛིན་གྱིས་རང་ཉིད་ལ་ཁེ་དང་། རང་གཅེས་འཛིན་གྱིས་
རང་ལ་གྱོང་རག་གི་ཡོད། ཁེ་གྱོང་དེ་དག་ལ་བསམ་བློ་ཞིབ་ཕྲ་བཏང་ནས་འགྲོ་
དགོས་པ་ཡིན།

ཅ༽ ཆོས་སྲིད་ཟུང་འབྲེལ་གྱི་གོ་དོན་དང་དགེ་སྐྱོན།

བཀའ་འདྲི། དེང་སྐབས་བོད་ནང་ཆོས་སྲིད་ཟུང་འབྲེལ་ཐོག་རྩོད་གླེང་ཅུང་ཟད་

ཡོང་བཞིན་པར་བརྟེན་༸གོང་ས་༸སྐྱབས་མགོན་ཆེན་པོ་མཆོག་ནས་ཆོས་སྲིད་
ཟུང་འབྲེལ་གྱི་གོ་དོན་དང་། དེའི་དགེ་སྐྱོན་ཐོག་ལམ་སྟོན་གྱི་བཀའ་སློབ་ཅིག་གནང་

62

༧གོང་ས་༧སྐྱབས་མགོན་ཆེན་པོ་མཆོག

རོགས་ཞུ།

བཀའ་ལན། ཆོས་སྲིད་ཟུང་འབྲེལ་ལ་གོ་བ་གཉིས་ཡོད། ནམ་རྒྱུན་ཕལ་མོ་

ཆེས་ཆོས་སྲིད་ཟུང་འབྲེལ་ཞེས་པ་ནི། བླ་མ་གཅིག་གིས་ཆབ་སྲིད་ཐུགས་འགན་

འཁུར་བ་ལྟ་བུ་ཞིག་ཡིན། དེ་ལ་བསམ་བློ་བཏང་ན། དགའ་ལྡན་ཕོ་བྲང་ངམ་༸རྒྱལ་
བ་རིན་པོ་ཆེས་ལུགས་གཉིས་ཀྱི་འགན་འཁྱེར་བ་དེའི་མཇུག་རྫོགས་ཟིན་པ་མ་ཟད།
ཕྱིན་ཆད་ཀྱང་ཡོང་ཐབས་མེད། དེས་ན་ཆོས་སྲིད་ཟུང་འབྲེལ་ཞེས་པ་དེ་མེད་པ་
ཆགས་ཟིན་པ་རེད།

ཡང་ཆོས་སྲིད་ཟུང་འབྲེལ་ཞེས་པའི་གོ་བ་གཞན་ཞིག་ནི། ཆབ་སྲིད་བྱེད་པོ་

རང་ཉིད་ཀྱི་སེམས་ནང་ཡ་རབས་སྤྱོད་བཟང་དང་། དྲང་བདེན་སོགས་ཆོས་མཐུན་

གྱི་བསམ་བློ་དང་ཀུན་སྤྱོད་ཡོད་པ་ཞིག་ལ་བསམ་བློ་བཏང་ན། ཆོས་སྲིད་ཟུང་
འབྲེལ་ཞེས་པ་དེ་དུས་ནམ་དུ་ཡང་དགོས་པ་ཞིག་ཡིན། འཛམ་གླིང་འདིའི་ཐོག་གི་
ཆབ་སྲིད་པ་སྐྱག་རྫུན་ཤོད་མཁན་དང་། གཞན་བདེ་ཁ་ལ་འཁྱེར་ནས་རང་བདེ་ཁོ་ན་

སྒྲུབ་མཁན་དེ་དག་ལ་ཡ་རབས་ཀྱི་བསམ་བློ་མེད་ལ། དྲང་བདེན་དེ་བས་མི་བྱེད་
སྟབས་འཛམ་གླིང་འདིའི་ཐོག་གི་འགན་འཁུར་མཁན་གྱིས་མི་མང་ཕུང་ལ་སྦྱོར་བ་
དེ་ཆོས་ཕྱོགས་ཀྱི་ཡ་རབས་བསམ་བློ་མེད་པའི་སྐྱོན་གྱིས་ཡིན། དེའི་ཆ་ནས་
བསམ་བློ་བཏང་ན་ཆོས་སྲིད་ཟུང་འབྲེལ་ངེས་པར་དུ་དགོས་པ་ཡིན།

ལྷག་པར་དུ་བོད་ལ་ཆ་མཚོན་ན། ང་ཚོ་ལོ་ངོ་སྟོང་ཕྲག་གཅིག་ལྷག་ཙམ་རིང་

བོད་སིལ་བུར་གྱུར་རྗེས་ཆབ་སྲིད་ཀྱི་ནུས་པ་ཉམས་ཟིན་པ་ཡིན། འོན་ཀྱང་བོད་མི་
རིགས་ཀྱི་ལྟ་བ་དང་ལར་ཞེན་སླེབས་པའི་རྩ་བ་ནི་བོད་ཀྱི་རིག་གཞུང་ལ་ཐུག་ཡོད།

63

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དེས་ན་ཆབ་སྲིད་ཀྱི་ཐོག་ནས་བཤད་ན། ངོས་རང་སྐྱེས་ཡུལ་གྱི་ཨ་མདོར་ཆ་མཚོན་

ན་རྒྱ་སྡེ་བྱས་ནས་གནས་ཡོད་ལ། དེ་བཞིན་ཁམས་ཁུལ་གྱི་རྒྱ་སྡེའི་ས་ཆ་རྣམས་རྒྱ་
མིའི་ཆབ་སྲིད་ཀྱི་འཛིན་སྐྱོང་འོག་ཏུ་གནས་ཡོད་པ་ལས། བོད་གཞུང་དགའ་ལྡན་ཕོ་
བྲང་གི་འོག་ཏུ་བསྡད་མེད། འོན་ཀྱང་བོད་མི་རིགས་ཀྱི་ལྟ་གྲུབ་དང་། བོད་མི་རིགས་

ཀྱི་ལར་ཞེན་བཅས་ལ་མཚོན་ནའང་། སྔར་རྒྱ་སྡེ་ཡིན་པའི་མདོ་སྟོད་སྨད་ཀྱི་ས་ཆར་

གནས་པ་རྣམས་དེང་སྐབས་མི་རིགས་ཀྱི་ལྟ་གྲུབ་དང་། མི་རིགས་ཀྱི་ལར་ཞེན་ཧ་

ལས་པ་ཞིག་ཡོད། དེ་དག་གང་ལས་བྱུང་ཞེ་ན། དགའ་ལྡན་ཕོ་བྲང་བཀའ་དྲིན་ཆེན་
པོ་ཡིན་པའི་དབང་གིས་བྱེད་ཀྱི་མེད།

མདོར་ན། བོད་མི་རིགས་ཀྱི་ཆོས་དང་རིག་གཞུང་གི་ཐོག་ནས་འཛིན་གྱི་ཡོད།

དེ་ནི་ང་ཚོའི་མི་རིགས་ཀྱི་འཐབ་རྩོད་བྱེད་པ་ལའང་གལ་གནད་ཆེན་པོ་ཆགས་ཡོད།
མི་རིགས་སྤྱི་དང་མི་སྒེར་པ་རང་ཉིད་ལའང་ཁེ་ཕན་ཐོབ་ཀྱི་ཡོད། དེ་ལྟར་ཆོས་སྲིད་

ཟུང་འབྲེལ་ལ་གོ་བ་གཉིས་ཡོད་ལ། ངོས་ནས་ཕྱི་རྒྱལ་ཁག་ཏུ་རྟག་ཏུ་བརྗོད་མུས་

ལྟར། ཆོས་ཀྱི་ལྟེ་གནས་དང་། སྲིད་ཀྱི་ལྟེ་གནས་གཉིས་ངེས་པར་དུ་ཐ་དད་བཟོ་
དགོས་ཞེས་རྟག་ཏུ་བརྗོས་མུས་ཡིན། སྒེར་པའི་ཐོག་ནས་བརྩིས་ན་ཆོས་སྲིད་ཟུང་

འབྲེལ་དགོས་པ་དང་། སྒྲིག་འཛུགས་ཀྱི་ཆ་ནས་ཆོས་སྲིད་གཉིས་ཐ་དད་དུ་དགོས་
པ་ཡིན། ངོས་ནས་དགོངས་པ་ཞུ་དགོས་པའི་རྒྱུ་མཚན་གཙོ་བོ་འདིར་ཐུག་ཡོད།

ཆོས་ཕྱོགས་ཀྱི་མིས་ཆབ་སྲིད་ཀྱི་འགན་འཁུར་བ་ནི་དུས་ཚོད་ཡོལ་ཟིན་པ་ཞིག་
ཡིན། སྔར་དེའི་ཚེ་དེའི་དུས་ཕན་ཐོགས་ཡོང་གི་ཡོད་ཤས་ཆེ། འོན་ཀྱང་ད་ལྟ་དུས་

ཚོད་གསར་པ་ཞིག་ཏུ་སླེབས་སྐབས་སྔར་གྱི་དུས་ཚོད་དང་འགྲོ་ལུགས་རྣམས་

64

༧གོང་ས་༧སྐྱབས་མགོན་ཆེན་པོ་མཆོག

འདས་ཟིན་པ་ཡིན།

ཆ༽ དམར་ཟས་སྤངས་ཏེ་དཀར་ཟས་བསྟེན་དགོས།

བཀའ་འདྲི། རྒྱ་གར་དུ་གནས་སྡོད་བོད་མིའི་ཁྲོད་དམར་ཟས་བསྟེན་མཁན་ཇེ་

མང་དུ་འགྲོ་བཞིན་པའི་མཐོང་ཚུལ་ཞིག་ཡོང་གི་འདུག་པས། དེའི་ཐད་༸གོང་ས་
མཆོག་ནས་ལམ་སྟོན་བཀའ་སློབ་ཅིག་གནང་རོགས་ཞུ།

བཀའ་ལན། ང་ཚོས་ངེས་པར་དཀར་ཟས་ལ་དོ་སྣང་བྱེད་དགོས་པ་ཞིག་དང་།

དཀར་སྐྱོང་བྱེད་མཁན་མང་དུ་གཏོང་ཐབས་བྱ་རྒྱུ་ནི་ཧ་ཅང་གལ་འགངས་ཆེན་པོ་

རེད། སྔར་བོད་གཞུང་གི་མཛད་སྒོ་ཁག་ཏུ་གསོལ་སྟོན་གཏོང་སྐབས་ཤ་འབའ་ཞིག་

ཡིན། དེ་ནི་ངོས་རང་ལོ་བཅུ་གསུམ་བཅུ་བཞིའི་སྐབས་མེད་པར་བཟོས་པ་ཡིན།
གཞུང་གི་མཛད་སྒོའི་སྟོན་མོ་ཡོངས་རྫོགས་དཀར་ཟས་བཟོས་ཡོད། རྒྱ་གར་དུ་

སླེབས་རྗེས་ཀྱང་ཐོག་མར་ཕྱི་ལོ་ ༡༩༦༥ ལོ་ནས་ཟླ་ངོ་ཉི་ཤུ་ཙམ་རིང་ངོས་རང་ཤ་

སྤངས་ནས་དཀར་ཟས་བསྟེན་པ་ཡིན། དེ་རྗེས་མཁྲིས་ནད་ཀྱིས་མནར་ཏེ་གཟུགས་

པོ་དང་། མིག མཛུབ་མོའི་སེན་མོ་དང་བཅས་པ་ཡོངས་རྫོགས་སེར་པོར་གྱུར་
སྐབས། བོད་ལུགས་དང་ཕྱི་ལུགས་ཀྱི་སྨན་པ་གཉིས་ཀས་དེ་སྔའི་དམར་ཟས་རང་
འཇགས་བྱས་ལ་ལེགས་ཚུལ་བརྗོད་ཀྱི་འདུག

དེ་ལྟར་ང་རང་གི་ངོས་ནས་བདུན་ཕྲག་གཅིག་ནང་ཐེངས་རེ་གཉིས་དམར་ཟས་

དང་། དེ་ཡང་དམིགས་ཤ་ཞེས་པ་གཞུང་ལུགས་ཁག་ནས་ཉེས་དམིགས་ཆེ་བར་
གསུངས་པ་དང་། བོད་མིའི་ལུགས་སྲོལ་ལའང་མེད་སྟབས་མཐོང་ཐོས་དོགས་
གསུམ་གྱི་ཤ་སྤང་རྒྱུ་ཡག་པོ་ཞིག་འདུག་པས་ངོས་ནས་དེ་ལྟར་སྤང་བླང་བྱས་པ་

65

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཡིན།

ཚུར་ངོས་སུ་འདས་པའི་ལོ་བཅོ་ལྔ་ཉི་ཤུ་ཙམ་རིང་སེ་འབྲས་དགའ་གསུམ་

གྱིས་མཚོན་པའི་བཤད་གྲྭ་ཆེ་ཁག་གི་སྤྱི་ཐབ་ཚང་མ་དཀར་ཟས་སུ་བསྒྱུར་བ་དང་།
སྒེར་པ་རང་ཉིད་དཀར་ཟས་བསྟེན་རྒྱུ་ཁག་པོ་ཡིན། དེས་ན་ཁྱེད་རང་གིས་བརྗོད་པ་

དེ་བདེན་པ་རེད། གདན་ས་ཁག་གི་སྤྱི་ཐབ་དཀར་ཟས་ཡིན་སྟབས། གདན་ས་ཁག་
གི་ཉེ་འཁྲིས་སུ་མོག་མོག་ཚོང་མཁན་རྣམས་ཧ་ཅང་བྲིན་པོ་འདུག་ཅེས་བརྗོད་ཀྱི་

འདུག ཚང་མས་དཀར་ཟས་བསྟེན་རྒྱུ་ཁག་པོ་ཡིན། སྔར་ཐོག་མར་གདན་ས་ཁག་ཏུ་
དགེ་བཤེས་དམ་འཇོག་གི་གཏོང་སྒོའི་སྐབས་གླང་ཤ་ཡོད་སའི་ས་ཁུལ་ཁག་གི་ཤ་

ཁང་དུ་ཤ་མངགས་སྐབས་བ་གླང་བཅུ་གྲངས་གསོད་ཀྱི་ཡོད་ཚུལ་གྱི་སྐད་ཆ་བྱུང་
ཡོད། དུས་ཕྱིས་གཏོང་སྒོ་ཁག་སྨོས་ཅི༑ སྤྱི་ཐབ་ཡན་ཆད་དཀར་ཟས་སུ་བསྒྱུར་
ཡོད། དེ་བཞིན་སློབ་གྲྭ་ཁག་མང་པོ་ཞིག་ཀྱང་དཀར་ཟས་བསྟེན་རྒྱུ་བཟོས་ཡོད།

གཞན་ཡང་ཕྱི་རྒྱལ་ཁག་ཏུ་ཡོད་པའི་ཆོས་ཚོགས་ཁག་ངོས་རང་དང་འབྲེལ་

ཡོད་ཕལ་མོ་ཆེར་ངོས་ནས་ཆོས་ཚོགས་ཀྱི་སྒེར་པ་རང་ངོས་ནས་ཤ་སྤོང་ཐུབ་ན་ལྷ་

རབ་དང་། ཤ་སྤོང་མ་ཐུབ་ཀྱང་གནས་ཚུལ་ཐ་དད་ཡིན། སྤྱི་པའི་ཐོག་ནས་དམར་

ཟས་སྤངས་ནས་དཀར་ཟས་བསྟེན་ན་ཡག་པོ་ཡོད་ཅེས་རྟག་ཏུ་འབོད་སྐུལ་བྱེད་

མུས་ཡིན། དཀར་ཟས་བསྟེན་རྒྱུ་ནི་ལུས་པོའི་འཕྲོད་བསྟེན་ལ་ཕན་ཐོགས་ཡོད་པ་
དང་། ལྷག་པར་འཛམ་གླིང་འདིའི་ཐོག་སེམས་ཅན་གྱི་ཚེ་སྲོག་ལ་བལྟོས་མེད་དང་།
སེམས་ཅན་ལ་སྙིང་རྗེ་མེད་པའི་བྱེད་ཚུལ་འདི་རིགས་ཧ་ལས་པའི་ཐབས་སྐྱོ་པོ་རེད་
འདུག ཁོར་ཡུག་ལའང་སྦག་གཙོག་གི་གནོད་སྐྱོན་ཆེ་ཞིང་། དེ་བཞིན་ནད་རིགས་

66

༧གོང་ས་༧སྐྱབས་མགོན་ཆེན་པོ་མཆོག

འདྲ་མིན་ཡོང་བ་སོགས་གནོད་སྐྱོན་ཡོད། ཁྱེད་རང་གིས་སྤོབས་པ་མཐོན་པོའི་ཐོག་

ནས་མི་ཚང་མ་དཀར་སྐྱོང་བྱེད་དགོས་ཞེས་པ་ནི་ཧ་ཅང་ཁག་པོ་ཡིན། སྒེར་པ་

རྣམས་རང་ཉིད་ཀྱི་རང་དབང་ཡིན་པས་ཚང་མ་དཀར་ཟས་བསྟེན་རྒྱུ་ཧ་ཅང་ཁག་པོ་
ཡིན།

ངོས་རང་གི་ངོ་ཤེས་འགའ་ཞིག་གིས་དམར་ཟས་སྤངས་ནས་གང་འཚམ་སོང་

རྗེས་མི་བདེ་བ་ཆགས་པ་དང་། དེ་བཞིན་ངོ་ཤེས་རྒྱ་རིགས་ཤིག་ཡོད་པ་ཁོང་རང་
ཆུང་ངུའི་སྐབས་ནས་དཀར་ཟས་བསྟེན་མཁན་ཞིག་ཡིན་པས་གཟུགས་པོ་ཧ་ཅང་

སྐྱོ་པོ་ཡོད། ཁོང་རང་བསྟན་པའི་བྱ་བ་བྱེད་ཀྱི་ཡོད་པས། ཁྱེད་རང་གི་མི་ཚེ་དེ་ཡུན་

རིང་ཙམ་སྡོད་ཐུབ་ན་བསྟན་པར་བྱ་བ་བྱེད་ཐུབ་པ་དང་། ཤ་བཟས་པ་དང་རང་ཉིད་
ཀྱི་མི་ཚེ་ཐུང་ཐུང་བྱས་ཏེ་གཟུགས་པོ་ཧ་ཅང་སྐྱོ་པོ་བྱས་ཏེ་བསྡད་པ་གཉིས་ལྕི་ཡང་

འཇལ་ན་ཡག་པོ་ཡོད་ཅེས་ངོས་ནས་བསམ་འཆར་བརྗོད་རྒྱུ་བྱུང་། ཁོང་རང་གིས་
སེམས་ཅན་མི་གསོད་པ་མ་ཟད། གཞན་ལའང་གསོད་རོགས་ཞེས་མི་བརྗོད་པས།

ཁྲོམ་ལ་དམར་ཟས་འབེལ་པོ་ཡོད་ན་ཟ་བ་དང་། མེད་ན་མེད་པའི་ཐོག་ཏུ་འགྲོ་བ་
ལས། ང་ཤ་ཟ་དགོ ས ་ཞེ ས ་ནམ་ཡང་མི ་ བརྗོ ད ་པ་བཅས་ཀྱི ་ ཐོ ག ་ཏུ་བསྐྱོད་ན་
འགྲིགས་ཞེས་བརྗོད་རྒྱུ་བྱུང་ལ། རྗེས་སུ་ཁོང་ནས་འཚམ་རེ་ཤ་ཁུ་འཐུང་བ་དང་།
བྱ་ཤའི་ཐང་སོགས་འཐུང་བར་བརྟེན་གཟུགས་པོ་ཧ་ཅང་ཡག་པོ་གསོས་ནས་བདེ་

རུ་ཕྱིན་འདུག ངོས་ནས་སྐབས་དེར་ཁྱེད་ཀྱིས་ཤ་ཁུ་འཐུང་སྐབས་ངེས་པར་དུ་

སེམས་ཅན་དེ་ཉིད་དྲན་པའི་ཐོག་ནས་སྨོན་ལམ་རྒྱག་པ་དང་། སེམས་ཅན་དེའི་དྲིན་

དྲན་པ་སོགས་བྱ་རྒྱུ་གལ་ཆེན་པོ་ཡིན་ཞེས་བརྗོད་རྒྱུ་བྱུང་། ཁྱེད་རང་གི་བསམ་

67

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཚུལ་དེ་ཧ་ཅང་ཡག་པོ་རེད།

མདོར་ན། ང་ཚོ་ཚང་མས་གང་ཐུབ་ཀྱིས་དཀར་ཟས་ལ་དང་དོད་བྱ་རྒྱུ་གལ་

ཆེན་པོ་རེད་འདུག ཡང་རང་ཉིད་ཀྱི་འཕྲོད་བསྟེན་སོགས་ཀྱི་ཐོག་ནས་དང་། ཤ་

རིགས་འབེལ་པོ་ཡོད་ས་ཞིག་ཡིན་ན་ཟ་བ་དང་། དཀོན་སའི་ཡུལ་གྲུ་ལྟ་བུར་སྤོང་
གང་ཐུབ་བྱེད་དགོས་པ་ཡིན།

ཇ༽ ཚན་རིག་པས་ཤེས་པ་ཕྲག་རགས་འདོད་མིན།

བཀའ་འདྲི། ༸གོང་ས་མཆོག་ནས་ཀླད་པ་ལས་ལོགས་སུ་ཤེས་པ་ཡོད་ཚུལ་

བཀའ་གནང་སོང་བས། ནམ་རྒྱུན་གུས་པའི་མཐོང་ཐོས་དྲན་གསུམ་ལྟར་ན། ཚན་

རིག་པ་སྙན་གྲགས་ཅན་རྣམས་ཀྱིས་ནང་པས་འདོད་པ་ལྟར་གྱི་ཤེས་པ་ཕྲ་རགས་ཀྱི་

རྣམ་གཞག་འདོད་ཀྱི་ཨེ་ཡོད་སྙམ། གལ་ཏེ་དེ་ལྟར་འདོད་ན་ཤེས་པ་རགས་པ་
རྣམས་འདོད་ཚུལ་ཇི་ལྟར་ཡིན་ནམ།

བཀའ་ལན། ཕྱི་ལོ་ ༡༩༧༩ ལོར་ངོས་རང་མོ་སོ་ཁོར་

(Moscow)

སླེབས་

ཤིང་། སྐབས་དེར་ཨུ་རུ་སུའི་ཚན་རིག་པ་འགའ་ཞིག་དང་ཐུག་འཕྲད་བྱུང་བར། ཨུ་
རུ་སུའི་ཚན་རིག་པ་མཁས་དབང་སྙན་གྲགས་ཅན་ཞིག་ཡོད་པ་ཁོང་གིས་ཁྱི་ལ་

བརྟག་དཔྱད་བྱས་ཤིང་། དེ་ཡང་ཁྱི་ལྟོ་སྟེར་སྐབས་ཏིང་ཏིང་བརྡུང་སྟེ་ཁྱི་ལྟོ་སྟེར་བ་
སོགས་ཀྱི་བྱ་ཐབས་སྤྱད་པ་དང་། རྗེས་སུ་ཁ་ལག་མེད་ཀྱང་ཏིང་ཏིང་རྡུང་སྐབས་
ཁྱིའི་ཁ་ནས་མཆིལ་མ་དོན་པ་ལྟ་བུ་བྱུང་ཡོད།

དེ་ལྟར་བརྟག་དཔྱད་བྱེད་མཁན་གྱི་ཚན་རིག་པ་སྙན་གྲགས་ཅན་དེ་དང་སྐད་

ཆ་བྱུང་བར། སྒོ་ལྔའི་ཤེས་པའི་སྐོར་དང་། ལྷག་པར་ཡིད་བློ་ཞེས་བརྗོད་སྐབས། དེ་

68

༧གོང་ས་༧སྐྱབས་མགོན་ཆེན་པོ་མཆོག

ནི་ཆོས་ཀྱི་སྐད་ཆ་རེད་ཅེས་ལམ་སེང་དགག་པ་བརྒྱབ་སོང་། ཁོང་གིས་ཡིད་བློ་
ཞེས་པ་དེ་རྣམ་ཤེས་སམ་དབྱིན་སྐད་ཐོག་སོལ་

(Soul)

ཡིན་འདུག ཚན་རིག་པས་རྣམ་ཤེས་སམ་སོལ་
བྱེད་པས་དེར་ཁག་མེད།

ཞེས་པ་དེར་གོ་བ་ལེན་པ་

(Soul)

ཞེས་པ་དེ་ཁས་ལེན་མི་

ཡང་སྔར་ཨ་རིར་ཚན་རིག་གི་ཚོགས་འདུ་ཞིག་གི་སྐབས་སུ་ཐོག་མར་ང་ཚོ་

ཚོགས་འདུ་འཚོགས་སྐབས། ཚན་རིག་པ་སྐད་གྲགས་ཅན་གྱི་ཨ་ཅག་གཅིག་ཡོད།
ཐོག་མར་ང་ཚོ་འཚོགས་པའི་སྐབས་སུ་ཁོང་གི་རྣམ་འགྱུར་ལ་ཚན་རིག་པ་དང་། ཏཱ་

ལའི་བླ་མ་ནང་པ་ཡིན་སྟབས། ནང་པ་དང་མཉམ་དུ་སྐད་ཆ་ཤོད་སའི་གཞི་གང་ཞིག་
ཡོད་པ་དང་། ཁྲེལ་བགད་དང་མ་རངས་པ་ལྟ་བུའི་རྣམ་འགྱུར་ཞིག་སྟོན་གྱི་འདུག དེ་

རྗེས་ནང་པའི་འགྲོ་སྟངས་དང་བཅས་པའི་སྐད་ཆ་བྱུང་བར། ནང་པས་འཇིག་རྟེན་

བཀོད་པ་པོ་མི་འདོད་པ་དང་། དེ་བཞིན་ཕུང་པོ་ལས་དོན་གཞན་པའི་བདག་ཀྱང་མི་
འདོད་པར། ཐམས་ཅད་རྒྱུ་རྐྱེན་ལ་བརྟེན་ནས་བྱུང་ཚུལ་བརྗོད་སྐབས་ཨ་ཅག་དེས་

དོ་སྣང་གསར་པ་ཞིག་བྱས་ཏེ། ཏཱ་ལའི་བླ་མས་བརྗོད་བཞིན་པའི་ཆོས་དེ་གཞན་དང་

མི་འདྲ་བ་ཞིག་འདུག་ཅེས་བརྗོད་པ་དང་། རྗེས་སུ་དོ་སྣང་ཤུགས་ཆེ་བྱས་ཏེ་ཚོགས་
འདུའི་གསོལ་ཇའི་བར་གསེང་ཚུན་ཆད་ལའང་སྐད་སྒྱུར་ཐུབ་བསྟན་སྦྱིན་པའི་སར་
ཡོང་སྟེ་གནད་དོན་འདི་དང་འདིའི་སྐོར་ལ་ནང་པས་གང་ཞིག་བརྗོད་ཀྱི་ཡོད་མེད་

དང་། འགྲེལ་བཤད་བྱེད་ལུགས་ཇི་ལྟར་ཡིན་མིན་སྐད་ཆ་དྲིས་པ་སོགས་བྱུང་འདུག

སྔར་ཕལ་མོ་ཆེས་ཀླད་པ་ལས་ལོགས་སུ་སེམས་སམ་ཤེས་པ་མེད་པར་ངོས་

འཛིན་བྱེད་ཀྱི་ཡོད། བར་སྐབས་གཞི་ནས་ཚན་རིག་པའི་ཁྲོད་ནས་ཀླད་པ་ལས་

69

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སོགས་སུ་སེམས་སམ་ཤེས་པ་ཡོད་པ་ངོས་འཛིན་བྱེད་བཞིན་ཡོད། ལྷག་པར་གོང་

ཞུས་ལྟར་ཤེས་པ་ལ་སྦྱོང་བརྡར་སྤྲད་ནས་ཀླད་པར་དངོས་སུ་འགྱུར་བ་འགྲོ་བ་དང་།
སེམས་ལ་སྦྱོང་བརྡར་སྤྲད་ནས་མིའི་སེམས་སྐྱིད་དུ་གཏོང་བ། དེ་ལ་བརྟེན་ནས་ཁྲག་
གཤེད་དང་། སྙིང་ནད་ཉུང་དུ་འགྲོ་བ་དངོས་སུ་མཐོང་སྟེ་དོ་སྣང་ཤུགས་ཆེ་བྱེད་
བཞིན་ཡོད།

འདི་ལོ་འབྲས་སྤུངས་སུ་ཚན་རིག་ཚོགས་འདུ་འཚོགས་སྐབས་ཚན་རིག་པ་སྤོ་

ལགས་ཤིག་ཡོད་པ་ཁོང་གིས། ཚོགས་འདུའི་སར་ཁོང་རང་ནང་པ་མིན་ལ་ཆོས་པ་
ཡང་མིན། འོན་ཀྱང་སྐྱེ་བ་སྔ་ཕྱིར་ཡིད་ཆེས་ཡོད་ཅེས་ཚང་མ་ཡོད་སར་བཤད་

སོང་། དེ་བཞིན་ཉེ་ཆར་པོ་ཊི་ལན་ཌིར་ (Portland) ཚོགས་འདུ་ཞིག་འཚོགས་པའི་
སྐབས་ཁུད་པ་

(Cuba)

ནས་ཡིན་པའི་སྤོ་ལགས་ཡོད་པ་ཁོང་གིས་འགྲེལ་བཤད་

གནང་བ་ལྟར་ན། ཡོ་རོབ་ཏུ ་ུ ནང་པ་བརྒྱ་ཆ་གཅིག་ལས་མེད་པས་ཧ་ཅང་ཉུང་ཉུང་

ཡིན། འོན་ཀྱང་སྐྱེ་བ་སྔ་ཕྱི་འདོད་མཁན་བརྒྱ་ཆ་ཉི་ཤུ་རྩ་གྲངས་ཤིག་ཡོད་ཚུལ་
བཤད་སོང་། དེས་ན་སྐྱེ་བ་སྔ་ཕྱི་ཞེས་པ་ནི་ཤེས་པའི་རྒྱུན་གྱི་ཐོག་ནས་བསམ་བློ་
གཏོང་རྒྱུ་ལས། ལུས་ཀྱི་ཐོག་ནས་བསམ་བློ་གཏོང་ས་ཞིག་མེད། དེ་ལྟར་དེང་

སྐབས་ལྟ་སྟངས་ལ་འགྱུར་བ་འགྲོ་བཞིན་ཡོད། དེ་བཞིན་ཚན་རིག་པ་རྣམས་ཀྱི་ཁྲོད་
དུ་ཡང་འགྱུར་བ་འགྲོ་བཞིན་ཡོད།

སྔར་དེང་དུས་ཚན་རིག་ཅེས་བརྗོད་སྐབས། ཕར་བརྟག་དཔྱད་བྱེད་པ་དང་། དེ་

ཡང་གང་ཟག་གསུམ་པ་ཞིག་གི་ཐོག་ནས་བརྟག་དཔྱད་བྱ་རྒྱུ་ཡོད། མི་གཅིག་གི་
རྙེད་པ་དེ་རང་ལ་ཆ་འཇོག་མི་བྱེད་པར་གང་ཟག་གཉིས་གསུམ་གྱིས་བརྟག་དཔྱད་

70

༧གོང་ས་༧སྐྱབས་མགོན་ཆེན་པོ་མཆོག

བྱས་ཏེ་མཐུན་སྣང་དུ་གྲུབ་སྐབས། དེ་ལྟར་ཡིན་པར་ཐག་གཅོད་བྱེད་ཀྱི་ཡོད། དེས་

ན། ནང་སེམས་ཀྱི་མྱོང་བ་ནི་མྱོང་བ་པོ་རང་ཉིད་ཀྱི་ཁ་ནས་འགྲེལ་བཤད་བརྒྱབ་པ་
དེར་ཆ་འཇོག་བྱེད་དགོས་པ་ལས། དེ་ལ་གང་ཟག་གསུམ་པ་ཞིག་གིས་ཞིབ་འཇུག་

བྱ་རྒྱུ་ཁག་པོ་ཡིན། ནང་གི་མྱོང་བ་འདི་རིགས་ལ་སྤྱིར་བཏང་ཚན་རིག་གིས་བརྟག་
དཔྱད་བྱས་པ་ལྟ་བུས་ཡོང་ཐབས་མེད།

གཉིས་ནས་ད་ལྟ་བརྟག་དཔྱད་བྱས་པ་རྣམས་འཕྲུལ་ཆས་ཁོ་ནའི་ཐོག་ནས་

བརྟག་དཔྱད་བྱེད་བཞིན་ཡོད་པས། མིག་གིས་མཐོང་རྒྱུ་ཡོད་པ་ཞིག་དང་། རྩིས་
དང་ཚད་རྒྱག་རྒྱུ་ཡོད་པ་ཞིག་ཆགས་ཡོད། ཤེས་པ་ཞེས་པ་ནི་བརྩད་གཅོད་བྱེད་
ཡུལ་གྱི་གཞི་དེ་ཉིད་མི་འདྲ་བ་ཞིག་ཆགས་ཡོད། ད་བར་སེམས་མེད་བེམ་པོའི་

ཆོས་རྡུལ་ཕྲ་རབ་ཅིག་གི་ཐོག་ཏུ་ཞིབ་འཇུག་བྱས་པའི་བྱེད་ཐབས་འདི་ཁོ་ནའི་ཐོག་
ནས་ནང་སེམས་ཀྱི་ཐོག་ལ་བརྟག་དཔྱད་བྱས་ན་ཡོང་ཐབས་མེད་ལ། རྙེད་རྒྱུ་གཏན་

ནས་མེད། གཟུགས་ཅན་ཁོ་ནའི་ཐོག་ནས་བསམ་བློ་བཏང་བ་ལྟ་བུ་མིན་པར་ལྟ་
སྟངས་གཞི་རྒྱ་ཆེ་རུ་བཏང་དགོས་པ་ཡིན།

མ་གཞི་ཚན་རིག་པ་དག་གིས་དུས་ཚོད་ལ་ཞིབ་འཇུག་བྱེད་བཞིན་ཡོད། དུས་

ཚོད་ཅེས་པ་དེ་

(Absolute or Relative)

ལྟོས་བཅས་དང་། ལྟོས་མེད་རང་རྐྱ་བ་

ཞིག་རེད་ཅེས་བརྗོད་ཚུལ་གཉིས་ཡོད། དུས་ཚོད་ནི་ཤེས་པ་མིན་ནའང་། བེམ་པོ་
རེད་ཅེས་བརྗོད་མི་ཐུབ་པ་ཞིག་ཡིན། དེ་ནི་ཡུལ་ལམ་གཞི་གཅིག་ལ་སྦྱར་ནས་

འདས་པ་དང་། མ་འོངས་པ་བརྩི་བ་ལས། དུས་ཚོད་རང་ཉིད་གང་ཞིག་ཡིན་མིན་

བརྗོད་མི་ཐུབ་པ་ཞིག་ཡིན། དེའི་ཐོག་སྔར་ནས་བརྟག་དཔྱད་བྱེད་བཞིན་ཡོད། དུས་

71

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཚོད་ཤེས་པ་མིན་ལ། དེ་ལ་ཚད་ཇི་ལྟར་འཇལ་མིན་ངོས་ནས་མི་ཤེས། དེང་སྐབས་

ཚན་རིག་པས་བརྟག་དཔྱད་བྱེད་ཡུལ་རིམ་བཞིན་གཞི་རྒྱ་ཇེ་ཆེར་འགྲོ་བཞིན་ཡོད།

དེ་ཡང་དུས་རབས་ཉེར་གཅིག་པའི་ནང་དུ་ཚན་རིག་པས་ཞིབ་འཇུག་བྱེད་ཡུལ་

གཞི་རྒྱ་ཇེ་ཆེར་ཕྱིན་ཏེ་ཕྱི་ཡི་དངོས་པོ་ཙམ་མིན་པར། ནང་སེམས་ཀྱི་ཐོག་ལ་

བརྟག་དཔྱད་བྱ་རྒྱུ་དེ་ཡང་གཏིང་ཇེ་ཟབ་དང་། གཞི་རྒྱ་ཇེ་ཆེར་འགྲོ་གི་རེད་ཅེས་
ངོས་ནས་རྟག་ཏུ་བརྗོད་བཞིན་ཡོད།

དེ་ལྟར་བྱུང་ན་དེང་རབས་ཚན་རིག་ཅེས་པ་དེ་མ་ལག་ཆ་ཚང་བ་ཞིག་ཏུ་གྱུར་

པ་ཡིན། དེ་མིན་ད་བར་ཕྱི་ཡི་གཟུགས་ཅན་ཁོ་ནར་བརྟག་དཔྱད་བྱེད་མཁན་ཞིག་
ཡིན་སྟབས་ཆ་ལག་ཚང་བ་ཞིག་ཆགས་མེད། དེ་ཡང་ཚན་རིག་པ་རང་ཉིད་ཀྱིས་

ཕར་ཕྱིའི་དངོས་པོར་བརྟག་དཔྱད་བྱས་པ་ལས། ཚན་རིག་པ་རང་ཉིད་ཀྱིས་རང་ལ་

བརྟག་དཔྱད་བྱེད་ཀྱི་མེད། བདེ་སྡུག་ཚན་རིག་པ་རང་ཉིད་ཀྱིས་མྱོང་བ་ལས། བརྟག་

དཔྱད་བྱེད་ཡུལ་དེས་གང་ཡང་མྱོང་གི་མེད། བདེ་སྡུག་ཅེས་པ་དེ་ཉིད་ཚོར་བ་ཞིག་
དང་ཤེས་པ་ཞིག་ཡིན་སྟབས། དེའི་ཐོག་བསམ་བློ་མི་གཏོང་ཐབས་མེད་ཡིན། ད་
བར་ཕར་ཡུལ་ལ་བརྩད་གཅོད་བྱས་ནས་བསམ་བློ་གཏོང་གི་ཡོད་ཀྱང་། དེང་སྐབས་

དེར་འགྱུར་བ་འགྲོ་བཞིན་ཡོད་ལ༑ མ་འོངས་པར་འགྱུར་བ་ཤུགས་ཆེ་འགྲོ་རྒྱུར་
ངེས་པ་ཡིན།

ཉ༽ ཆོས་དང་མ་འབྲེལ་བའི་བཟང་སྤྱོད་ཀྱི་རིན་ཐང་།

བཀའ་འདྲི། ཐོག་མར་བཀྲ་ཤིས་བདེ་ལེགས་ཀྱི་འཚམས་འདྲི་དང་བཅས་

བཀའ་འདྲི་ཞུ་རྒྱུར། འཛམ་གླིང་འདིའི་ཐོག་ཆོས་ལ་ཡིད་ཆེས་བྱེད་མཁན་དང་། དེ་

72

༧གོང་ས་༧སྐྱབས་མགོན་ཆེན་པོ་མཆོག

ལྟར་ཡིད་ཆེས་མི་བྱེད་མཁན་ཡང་མང་པོ་ཞིག་ཡོད་པའི་བར་མི་མཐུན་པའི་དཀའ་

ངལ་ཤུགས་ཆེ་ཡོད་པ་རྣམས་སེལ་ཐབས་དང་། ལྷག་པར་འཛམ་གླིང་ཞི་བདེ་དང་།

འཆམ་མཐུན་ཡོང་བར་ཐབས་ལམ་གང་ཞིག་བསྟེན་ན་དགེ་མཚན་ཆེ་བ་དང་། མ་
འོངས་པའི་གཞོན་སྐྱེས་རྣམས་ཀྱིས་གང་འདྲ་ཞིག་ལ་འབད་བརྩོན་བྱེད་དགོས་སམ།

བཀའ་ལན། གོང་དུ་ཆོས་དང་མ་འབྲེལ་བའི་བཟང་སྤྱོད་ཀྱི་རིན་ཐང་སྐོར་

བརྗོད་པ་ལྟར། ཆོས་དད་མེད་པ་རྣམས་ཀྱིས་བདེ་སྡུག་མྱོང་བཞིན་པ་མ་ཟད་བདེ་བ་

འདོད་པ་ཀྱི་ཡོད། ད་བར་དོ་སྣང་མ་བྱུང་བ་ལས་སེམས་ཀྱི་བདེ་སྡུག་ཀྱང་གཅིག་
མཚུངས་ཡོད། ཆོས་པ་རྣམས་ལ་ཆ་མཚོན་ནའང་། ཆོས་བྱེད་མཁན་མང་པོ་ཞིག་ལྷ་

ཁང་ནང་ཆོས་དད་ཡོད་ཁུལ་གྱིས་མིག་བཙུམས་ནས་དད་པ་བྱེད་ཅིང་སྨོན་ལམ་
རྒྱག་པ་དང་། ལྷ་ཁང་གི་ཕྱི་རོལ་དུ་སླེབས་སྐབས་དོ་སྣང་མེད་པའི་རིགས་ཧ་ཅང་
མང་པོ་ཡོད། རྩ་བ་བྱམས་བརྩེ་དང་། བཟོད་པ་སོགས་ལ་སེམས་ཀྱི་གཏིང་ནས་
ཡིད་ཆེས་མེད་སྟབས། ཆོས་ཞེས་པ་དེ་འདོན་པ་བཏོན་པ་དང་། སྨོན་ལམ་རྒྱག་པ་

ལྟ་བུར་ངོས་འཛིན་གྱི་ཡོད། དེས་ན་ཆོས་པའི་ནང་དུའང་སྐྱག་རྫུན་ཤོད་མཁན་མང་
པོ་ཞིག་ཡོང་གི་ཡོད། ཆོས་པ་ཡིན་ཞེས་ཆོས་པའི་མིང་འཁྱེར་ནས་གཞན་ལ་རྫུན་
ཤོད་པ་དང་། མགོ་སྐོར་གཏོང་བ། ཐུབ་ཚོད་ཤོད་པ། དབང་ཡོད་ཤོད་པ། བཙན་

གཡེམ་བྱེད་པ་ལྟ་བུ་ཡོང་གི་ཡོད། དེ་དག་ནི་སེམས་གཏིང་ལ་ཡ་རབས་བཟང་སྤྱོད་
ལ་ཡིད་ཆེས་མེད་པའི་རྟགས་ཡིན།

ཆོས་པ་དངོས་གནས་སེམས་གཏིང་ནས་ཆོས་ཀྱི་ཡོན་ཏན་མཐོང་སྟེ། དོན་

གཉེར་ཡོད་པའི་ཐོག་ནས་ཉམས་ལེན་བྱེད་མཁན་ཞིག་མ་བྱུང་ན། ཆོས་དེ་ཡང་ཁ་

73

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གཏིང་མི་མཚུངས་པ་ཞིག་ཏུ་གྱུར་བཞིན་ཡོད། དཔེར་ན། ངོས་རང་ལ་མཚོན་ན།
ཆོོས་པའི་མིང་འཁྱེར་ཏེ་ཁ་ནས་བྱམས་བརྩེ་དང་། གཞན་གཅེས་འཛིན་སོགས་

བརྗོད་པ་དང་། ནང་ལྟར་ན་རང་དོན་ཁོ་ན་བསམ་བློ་བཏང་ནས་བསྡད་ན། ང་རང་གི་

གཏམ་དང་སྙན་གྲགས། ནོར་ལོངས་སྤྱོད་ཤ་སྟག་བསམ་བློ་བཏང་ནས་བསྡད་ན་དེ་
ནི་རྫུན་ཡིན། ཁ་ནས་གཞན་གཅེས་འཛིན་དང་བྱམས་བརྩེའི་སྐོར་བརྗོད་ཅིང་།

སེམས་གཏིང་ནས་རང་གཅེས་འཛིན་གྱི་གོང་བུ་ལྟར་བསྡད་ན་རྫུན་བཤད་པ་དང་།
ཁ་གཏིང་མི་མཚུངས་པ་ཞིག་ཡིན། དབྱིན་སྐད་དུ་ཧེ་པོ་ཁོ་སི་

(Hypocrisy)

ཞེས་

བརྗོད་ཀྱི་ཡོད། ཆོས་ཞེས་པ་དེ་ཡག་པོ་ཞིག་དང་། སེམས་ཀྱི་གཏིང་ནས་ཡིད་ཆེས་

ཡོད་པའི་ཐོག་ནས་ཁ་ཞེ་གཉིས་མེད་ཀྱིས་ཉམས་ལེན་མ་བྱས་ན། ཆོས་ཀྱིས་ཚུལ་
འཆོས་ཏེ། དབྱིན་སྐད་དུ་ཧེ་པོ་ཁོ་སིས་

(Hypocrisy)

གཏན་ནས་མེད།

སློབ་ཀྱི་ཡོད་པས་ཡག་པོ་

དེས་ན་གཞི་རྩའི་ཡ་རབས་སྤྱོད་བཟང་ཞེས་པ་དེར་ཡིད་ཆེས་དང་། དངོས་

གནས་ཁེ་ཕན་ཡོད་པ་ཞིག་དང་། ཡིད་ཆེས་ཞེས་པ་དེ་ཡང་རྒྱུ་མཚན་ལ་བསམ་བློ་
གཏོང་བ་དང་། ཁེ་ཕན་མཐོང་བའི་ཐོག་ནས་ཡིད་ཆེས་བྱེད་དགོས་པ་ལས། བླ་མས་

བཀའ་གནང་གི་འདུག་ཅེས་བརྗོད་པ་ལྟ་བུ་གཏན་ནས་མིན། བླ་མ་དེ་ཡང་ཚད་ལྡན་
ཞིག་དགོས་པ་ཡིན། ང་ཚོ་བོད་པའི་བླ་མ་རྣམ་པའི་ནང་དུ་གཞན་ལ་ཆགས་སྡང་

སྤེལ་གྱི་ཡོད་པ་ལྟ་བུ་དེ་རིགས་ཡོང་བཞིན་འདུག ཉེ་ཆར༌རྒྱ་གར་ཤར་ཕྱོགས་བོད་
པའི ་ གཞི ས ་ཆགས་སུ་ཡོ ད ་པའི ་ བླ་མ་ཞི ག ་གི ས ་མི ་ དམངས་ལ་ཁྲལ་བསྐུལ་བ་

སོགས་གང་བྱུང་བྱེད་ཀྱི་འདུག་ཅེས། ཆོས་རིག་ལས་ཁུངས་སུ་ཡི་གེ་ཞིག་ཀྱང་

74

༧གོང་ས་༧སྐྱབས་མགོན་ཆེན་པོ་མཆོག

འབྱོར་འདུག གཟབ་གཟབ་མ་བྱས་ན་དེ་རིགས་ཡོང་བཞིན་འདུག བླ་སྤྲུལ་གྱི་མིང་

འཁྱེར་ནས། སྤྱི་ཚོགས་ནང་བཤུ་གཞོག་གཏོང་བ་ལྟ་བུ་བྱུང་ན་ཧ་ཅང་ཐབས་སྐྱོ་པོ་
ཡིན། གུང་ཁྲན་པ་རྣམས་ཀྱིས་བརྗོད་པ་ལྟར། སྔར་ངོས་རང་སོག་ཡུལ་དུ་ཕྱི་ལོ་

༡༩༧༩ ལོར་ཐེངས་དང་པོ་བསྐྱོད་སྐབས་འགྲེམས་སྟོན་ཁང་ཞིག་ཏུ་གྲྭ་ཆས་གྱོན་

པའི་གྲྭ་པ་ཁ་ཧ་ཅང་ཆེན་པོ་གདངས་ཤིང་། དེའི་ཁ་ནང་མི་མང་པོ་ཞིག་བསྐྱོད་བཞིན་
པའི་རི་མོ་ཞིག་བཀྲམས་འདུག བླ་མ་དང་གྲྭ་པས་ཁ་གདངས་ནས་མི་དམངས་དང་
སྤྱི་ཚོགས་ལ་བཤུ་གཞོག་གཏོང་བཞིན་པ་དེ་སྟོན་གྱི་ཡོད། ངོས་རང་བླ་མ་ཡིན་
སྟབས་རི་མོ་དེའི་ཉེ་འཁྲིས་སུ་འབྱོར་སྐབས་འགྲེལ་བཤད་རྒྱག་མཁན་དེ་ཡང་ཅུང་
ཟད་འཚེར་པོ་ཞིག་བྱུང་སོང་། ངོས་ནས་འཚེར་དགོས་དོན་མེད། དེ་ནི་དངོས་ཡོད་
གནས་ཚུལ་ཡིན་པ་དང་། དངོས་གནས་ཆོས་པ་ཡག་པོ་ཞིག་མ་བྱས་ན་བཤུ་

གཞོག་དངོས་གནས་གཏོང་གི་ཡོད་ཅེས་བརྗོད་རྒྱུ་བྱུང་། དེས་ན་ཆོས་ཞེས་པ་དེ་
སེམས་གཏིང་ནས་ཡིད་ཆེས་ཡོད་པ་ཞིག་དགོས་པ་ཡིན།

ཆོས་དད་མེད་མཁན་རྣམས་ལ་སྐྱེ་བ་སྔ་ཕྱི་དང་། ཐར་པ་དང་ཐམས་ཅད་

མཁྱེན་པའི་གོ་འཕང་སོགས་བརྗོད་དགོས་དོན་མེད། མི་ཚེ་འདི་ཉིད་ཁ་ཡོད་ལག་
ཡོད་ཀྱི་ཡ་རབས་སྤྱོད་བཟང་བྱས་ན་ཁེ་ཕན་ཆེ་བ་ལས། ཆགས་སྡང་གི་གཞན་

དབང་དུ་བསྡད་ན་ཁེ་ཕན་གང་ཡང་མེད། དེང་སྐབས་འཛམ་གླིང་འདིའི་ཐོག་གི་རྙོག་
གྲ་བཟོ་མཁན་དེ་དག་ལ་ལྟོས་དང་ཤེས་གསལ་ཡིན།

དཔེ་མཚོན་གསལ་ཤོས་ཤིག་ནི། སེ་རི་ཡའི་གཞུང་འཛིན་མི་སྣ་རྣམས་ལ་

ལྟོས་དང་། ཨ་ཙི་མི་ཧ་ཅང་མང་པོ་ཞིག་གསོད་ཀྱི་འདུག དེ་ལ་འཛམ་གླིང་མི་ཀུན་

75

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གྱིས་འཕྱ་སྨོད་བྱེད་བཞིན་ཡོད་ལ། འཕྲལ་སེལ་གྱི་རྒྱལ་ཁ་ཞིག་ཐོབ་ཀྱང་ཧ་ལས་

རྒྱུ་གང་ཡང་མེད། ཁོང་ཚོ་རང་ཉིད་ཤི་ནས་རུས་པར་རྩ་བརྒྱབ་པའི་མཚམས་སུ་
ཡང་དེའི་ཚེ་དེའི་དུས་སུ་མི་སྡུག་ཅག་ཧ་ལས་པ་ཞིག་བྱུང་བ་རེད་ཅེས་འཛམ་གླིང་
འདིའི་ཐོག་མིང་ངན་པ་ཞིག་གནས་རྒྱུ་ཡིན། རང་ཉིད་ཉོན་མོངས་དང་། ཆགས་སྡང་

ཁོ་ནའི་གཞན་དབང་དུ་བཏང་བར་བརྟེན་མིའི་སྲོག་ལ་གཏན་ནས་རིན་ཐང་མི་བརྩི་
བ་ཞིག་ཡོང་གི་ཡོད།

དེ་བཞིན་བར་སྐབས་འབར་མའི་གནས་ཚུལ་ལ་ཆ་བཞག་ན། དངོས་ཡོད་

གནས་ཚུལ་ཇི་ཡིན་ཞིབ་ཕྲ་མི་ཤེས་ཀྱང་། ཚགས་པར་ནང་ཐོན་པ་ལྟར་ན་ནང་པའི་

དགེ་སློང་འགའ་ཞིག་གིས་ཁ་ཆེའི་རིགས་ལ་གཏོར་བཅོམ་བརྡབ་གསིག་བཏང་བའི་
གནས་ཚུལ་ཐོན་ཡོད། དེ་རྗེས་ངོས་ནས་ནང་པའི་དགེ་འདུན་པ་རྣམས་ལ་དཀའ་

ངལ་དེ་རིགས་འཕྲད་སྐབས་སངས་རྒྱས་བཅོམ་ལྡན་འདས་ཀྱི་ཞལ་རས་སྒོམས་
རོགས་གནང་ཞེས་འབོད་སྐུལ་བྱས་པ་ཡིན། བཅོམ་ལྡན་འདས་ཀྱི་རྗེས་འབྲང་ཡིན་
ཞིང་། ལུས་ལ་གྲྭ་ཆས་བསྣབས་ཡོད། འོན་ཀྱང་སེམས་པ་སྐབས་འཕྲལ་དེར་ཆགས་

སྡང་ཁོ་ནའི་གཞན་དབང་དུ་ཕྱིན་ན་ཧ་ཅང་ཁག་པོ་ཡོད། མ་མཐའ་སངས་རྒྱས་

བཅོམ་ལྡན་འདས་སྐུ་དངོས་ཕེབས་པའི་དབང་དུ་བཏང་ན། ཁ་ཆེ་དེ་དག་ལ་སྲུང་
སྐྱོབ་གནང་གི་རེད་ཅེས་བརྗོད་རྒྱུ་བྱུང་། ཆོས་དད་མི་འདྲ་ཡང་འགྲོ་བ་མི་ཡིན་པ་
དང་། ང་ཚོས་ནམ་རྒྱུན་མར་གྱུར་སེམས་ཅན་ཐམས་ཅད་ཅེས་བརྗོད་པ་ལྟར་གཅིག་

མཚུངས་ཆགས་ཡོད། དེས་ན་ང་ཚོས་ཆོས་པ་སྤུས་དག་པོ་ཞིག་ཡོང་བ་ལའང་ཆོས་

དང་མ་འབྲེལ་བའི་བཟང་སྤྱོད་ཀྱི་ཤེས་ཡོན་དགོས་རྒྱུ་ཧ་ཅང་གལ་གནད་ཆེན་པོ་

76

༧གོང་ས་༧སྐྱབས་མགོན་ཆེན་པོ་མཆོག

ཡིན། ཆོས་དད་མེད་པ་རྣམས་ཀྱིས་ཀྱང་ཡ་རབས་བཟང་སྤྱོད་ཡོང་བ་ལ་ཆོས་དང་
མ་འབྲེལ་བའི་བཟང་སྤྱོད་ཀྱི་ཤེས་ཡོན་དགོས་རྒྱུ་གལ་གནད་ཆེན་པོ་ཆགས་ཡོད།

77

ཉིན་གཉིས་པའི་བཀའ་ཆོས།

ཀ༽ ཆོས་རབ་ཏུ་རྣམ་འབྱེད་ཀྱི་ཤེས་རབ་སྤེལ་ཐབས།

ཚང་མར་བཀྲ་ཤིས་བདེ་ལེགས་ཡོད། ཁྱེད་རང་ཚོ་ཚང་མ་སློབ་སྦྱོང་བྱེད་

བཞིན་པ་ཤ་སྟག་རེད། གང་ལྟར་མི་ཚེའི་ནང་ཆོས་རབ་ཏུ་རྣམ་འབྱེད་ཀྱི་ཤེས་རབ་

གལ་ཆེན་པོ་ཡིན་སྟབས། ཆོས་རབ་ཏུ་རྣམ་འབྱེད་ཀྱི་ཤེས་རབ་གོང་ནས་གོང་དུ་

འཕེལ་བའི་རྒྱུ་གཙོ་བོ་ནི་རང་ཉིད་ཀྱི་ཐོས་བྱུང་གི་ཤེས་རབ་ཙམ་ལ་མི་འཇོག་པར་
བསམ་བྱུང་གི་ཤེས་རབ་ལ་ཡང་ཡང་བསམ་བློ་བཏང་སྟེ་བསམ་བྱུང་གི་ཤེས་རབ་

བསྐྱེད་རྒྱུར་འབད་བརྩོན་ཆེ་ཙམ་བྱེད་དགོས་ལ། དེ་ཡང་ཆོས་རབ་ཏུ་རྣམ་འབྱེད་ཀྱི་
ཤེས་རབ་གོང་འཕེལ་ཡོང་ཐབས་གཙོ་བོ་དེའི་ཐོག་ནས་བྱེད་དགོས།

དེ་དང་ཆབས་ཅིག་ང་ཚོ་ཕྱོགས་གཅིག་ནས་སངས་རྒྱས་པའི་ཆོས་པ་དང་།

ཡང་སྒོས་ཐེག་ཆེན་གྱི་ཆོས་ནང་བྱམས་འཇམ་དབྱངས་སོགས་ས་བཅུའི་སེམས་
དཔའ་རྣམས་ལ་གསོལ་བ་འདེབས་པ་སྟེ། དཔེར་ན། མངོན་རྟོགས་རྒྱན་གྱི་མཐར་

གྱི་སྦྱོར་བའི་ནང་། ལྷ་རྗེས་སུ་དྲན་པ་ཞེས་པ་ལྟར། ནཱ་ལེནྡྲའི་རྩིག་ཤུལ་ནས་རྗེ་
བཙུན་སྒྲོལ་མ་དང་། འཕགས་པ་སྤྱན་རས་གཟིགས་ཀྱི་སྐུ་བརྙན་རྙེད་སོན་བྱུང་ཡོད།

སྤྱིར་བྱང་ཆུབ་སེམས་དཔའི་ཐེག་པའི་ནང་དུའང་ཡོད། གསང་སྔགས་རྡོ་རྗེ་ཐེག་
པའི་ཆོས་འཁོར་ནང་ལྷ་སྐུའི་རྣམ་པ་ཅན་གྱི་སེམས་དཔའ་དེ་རིགས་བསྒྲུབས་ནས་

དེའི་གཟུངས་སྔགས་དང་། གཙོ་བོ་སྒོམ་རྒྱག་པའི་ཐོག་ནས་ཤེས་རབ་གོང་ནས་

78

༧གོང་ས་༧སྐྱབས་མགོན་ཆེན་པོ་མཆོག

གོང་དུ་སྤེལ་བའི་ཐབས་ཤེས་གཅིག་ཡོད། སྔོན་གྱི་རྒྱ་གར་མཁས་པ་མང་པོས་

ཆོས་རབ་ཏུ་རྣམ་འབྱེད་ཀྱི་ཤེས་རབ་གཙོ་བོ་རྗེ་བཙུན་འཇམ་དཔལ་དབྱངས་བསྟེན་
ནས་གོང་ནས་གོང་དུ་འཕེལ་བའི་ལོ་རྒྱུས་ཡོངས་གྲགས་སུ་ཡོད། དེ་བཞིན་བོད་

གངས་ཅན་ལྗོངས་ཀྱི་ས་དགེ་བཀའ་རྙིང་རིས་སུ་མ་ཆད་པའི་མཁས་པའི་དབང་པོ་

མང་པོས་ཀྱང་རྗེ་བཙུན་འཇམ་དབྱངས་བསྒྲུབས་ནས་ཤེས་རབ་གོང་ནས་གོང་དུ་
འཕེལ་ཡོད།

ངོས་རང་ལ་ཆ་མཚོན་ན། ཆུང་དུས་ནས་རྗེ་བཙུན་འཇམ་དཔལ་དབྱངས་ཀྱི་

བསྟོད་པ་གང་བློ་མ་འདོན་རྒྱུས་མཚོན་དེ་དང་འབྲེལ་བའི་རྒྱུད་སྡེ་འདྲ་མིན་གྱི་ཐོག་

ནས་ངོས་རང་གིས་དངོས་སུ་རྗེ་བཙུན་འཇམ་དབྱངས་སྒྲུབ་སྐབས། ཉམས་མྱོང་གི་
ཐོག་ནས་ཤེས་རྟོགས་བྱུང་བ་ལྟར་ན། ཤེས་རབ་གོང་ནས་གོང་དུ་འཕེལ་རྒྱུར་ཏན་

ཏན་ཕན་ཐོགས་ཡོང་གི་འདུག དེར་བརྟེན་དེ་རིང་འདིར་ཁྱེད་རང་ཚོར་རྗེ་བཙུན་
འཇམ་དཔལ་དབྱངས་སྒྲུབ་ཐབས་ཀྱི་བྱིན་རླབས་ཤིག་བྱས་ན་བསམས་པ་དྲན་
བྱུང་།

རྒྱུད་སྡེ་རང་རང་དང་འབྲེལ་བའི་འཇམ་དབྱངས་སྒྲུབ་ཐབས་མང་དུ་ཡོད་ལ༑ དེ་

རིང་འདིར་སྤྱིར་བཏང་བྱ་རྒྱུད་དང་འབྲེལ་བ་དང་། དེ་ཡང་གང་བློ་མའི་བསྟོད་སྒྲུབ་
ཅེས་པ་འདི་སྟབས་བདེ་ཤོས་ཡིན་སྟབས་གང་བློ་མའི་བསྟོད་སྒྲུབ་ཅིག་བྱེད་དགོས་
སྙམ་བྱུང་། གང་བློ་མའི་བསྟོད་སྒྲུབ་བྱེད་པ་ལ། བླ་མ་རང་ཉིད་ཀྱིས་བྱིན་རླབས་ཚུར་

བླངས་ནས་དེ་རྗེས་སློབ་མ་རྣམས་ལ་འབྱིན་དགོས་པར་བརྟེན། ངོས་ནས་བསྒྲུབ་
བཞག་སྐར་མ་བཅོ་ལྔ་ཙམ་འགོར་རྒྱུར་དེའི་རིང་རྟགས་གསལ་གཏོང་རྒྱུ་དང་། སློབ་

79

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མ་བྱིངས་རྣམས་ནས་ཨ་ར་པ་ཙ་སྒྲ་ཤུགས་ཆུང་ངུའི་ཐོག་ནས་གྲངས་གསོག་བྱེད་
དགོས།

ཁ༽ དུས་རབས་ཉི་ཤུ་པ་དམག་འཁྲུག་གི་དུས་རབས།

ངོས་ནས་ནམ་རྒྱུན་འཛམ་གླིང་གང་སར་མི་སུ་ཞིག་ཐུག་འཕྲད་བྱུང་ཡང་འདི་

ལྟར་འགྲེ ལ་བརྗོ ད་བྱེད་བཞིན་ཡོད། ང་ཚོ་དུས་རབས་ཉེར་གཅིག་པའི ་ནང་དུ་
སླེབས་ཡོད་ཅིང་། དུས་རབས་ཉི་ཤུ་པ་དེ་ང་ཚོའི་མི་རབས་ཀྱི་དུས་རབས་དང་། དེ་

ཡང་ལོ ་ ན་ལྔ་བཅུ་དྲུག་ཅུར་སོ ན ་པ་ཡན་ཆད་རྣམས་དུས་རབས་ཉི ་ ཤུ་པའི ་ མི ་
ཆགས་ཡོད། ཁྱེད་རང་ཚོ་ལོ་ན་སུམ་ཅུ་མན་རྣམས་དུས་རབས་ཉེར་གཅིག་པའི་མི་
རབས་སུ་བཞག་ཆོག་པ་ཡིན། དེས་ན་འདས་ཟིན་པའི་དུས་རབས་ཉི་ཤུ་པ་དེ་ང་
ཚོའི་དུས་རབས་ཆགས་ཡོད།

དུས་རབས་ཉི་ཤུ་པའི་ཕྱི་ལོ་ ༡༩༣༥ ལོར་ངོས་རང་སྐྱེས་པ་རེད། སྐབས་དེར་

རྒྱ་ནག་ལ་ཉི་ཧོང་གི་དམག་འཁྲུག་འགོ་ཚུགས་ལ་ཉེ་ཡོད། དེ་རྗེས་རིང་པོར་མི་

ཐོགས་པར་འཛམ་གླིང་དམག་ཆེན་གཉིས་པ་བྱུང་ཞིང་། ཡོ་རོབ་ལ་ཆ་མཚོན་ནའང་
ན་ཛིའི་

(Nazi)

ཤུགས་རྐྱེན་རིམ་པར་སླེབས་བཞིན་ཡོད། དེ་རྗེས་ཕྱི་ལོ་ ༡༩༣༨

དང་ ༡༩༣༩ སྐབས་ལ་དམག་ཆེན་གཉིས་པ་ལངས་ཏེ་ཕྱི་ལོ་ ༡༩༤༤ བར་དམག་

འཁྲུག་ངང་གནས་ཏེ་སྐབས་དེར་མི་ཧ་ཅང་མང་པོ་ཞིག་བསད་ཡོད། དེ་བཞིན་རྒྱ་

ནག་རང་ལ་ཆ་མཚོན་ན། ནང་འཁྲུག་བྱུང་སྟེ་མི་ཧ་ཅང་མང་པོ་ཞིག་ཤི་རྨས་བྱུང་
ཡོད།

དེ་རྗེས་ཀོ་རི་ཡའི་ (Korea) དམག་འཁྲུག་བྱུང་བ་དང་། སྐབས་དེར་ཡང་མི་ཧ་

80

༧གོང་ས་༧སྐྱབས་མགོན་ཆེན་པོ་མཆོག

ཅང་མང་པོ་ཞིག་ཤི་སྐྱོན་བྱུང་ཞིང་། སྐབས་དེའི་དམག་དཔོན་ཁམ་ཐེ་ཧུ་ཡི་མངའ་

འོག་གི་དམག་དཔུང་གིས་མི་སྲོག་ལ་ཕངས་མེད་བྱས་ཐོག ཚུར་ངོས་དེར་ཨ་རིས་
གོ་མཚོན་ཧ་ལས་པ་བེད་སྤྱོད་བྱས་པ་དང་། ཕར་ངོས་དེར་རྒྱ་མིའི་དམག་དཔུང་
དང་བླང་དམག་ཅེས་པ་དེས་ཀྱང་མི་སྲོག་ལ་ཕངས་མེད་བྱས་ཏེ་དམག་དཔུང་རྒྱ་
མཚོའི་རླབས་ལྟར་གཅིག་མཇུག་གཉིས་མཐུད་

(&Wave after wave)

སྟེ་ཧ་ལས་པ་བསད་ཡོད།

མི་བཏང་

དེ་ནས་ཝི་ཏི་ནམ་ (Vietnam) གྱི་དམག་འཁྲུག་བྱུང་སྟེ། སྐབས་དེར་ཡང་མི་ཧ་

ལས་པ་བསད་རྨས་བྱུང་ཞིང་། དེ་རྗེས་དུས་རབས་ཉེར་གཅིག་པ་འགོ་ཚུགས་

སྐབས་ཨབ་གྷ་ནི་སི་ཐན་ (Afghanistan) དང་། དེ་བཞིན་ཨི་རག་ (Irag) གི་རྙོག་གྲ་
དེ་དག་ཀྱང་དུས་རབས་ཉི་ཤུ་པའི་མིའི་བསམ་ཚུལ་ལ་མཐའ་མའི་ཐག་གཅོད་དྲག་
པོས་བྱེད་དགོས་པ་དང་། འཚེ་བ་ལ་བརྟེན་ན་རང་རྒྱལ་གཞན་ཕམ་ཡོང་བར་ཡིད་
ཆེས་དང་། གོམས་གཤིས། ལྟ་ཚུལ་འཛིན་ནས་དུས་རབས་ཉེར་གཅིག་པ་འགོ་
ཚུགས་སྐབས་ཀྱང་། ས་གནས་སོ་སོར་དམག་འཁྲུག་བརྒྱབ་སྟེ་མི་གསོད་སོགས་

ཀྱི་གནས་ཚུལ་བྱུང་ཡོད། དེ་ལྟར་ཧ་ལས་དགོས་པའི་འཚེ་བ་བྱས་པའི་གྲུབ་འབྲས་
ལ་འཛམ་གླིང་འདི་ཞི་བདེ་ལྷིང་འཇགས་དང་། ཅུང་ཟད་བདེ་སྐྱིད་མང་བ་སོགས་
གྲུབ་འབྲས་ལྟ་སོ་འཇོག་སོ་ཡོད་པ་གཅིག་ཀྱང་བྱུང་མེད།

ག༽ འཚེ་མེད་ཞི་བདེའི་དུས་རབས་སྐྲུན་ཐབས།

བརྗོད་མ་ཐག་པ་ལྟར་སྔར་གྱི་བག་ཆགས་ཀྱིས་ད་ལྟའང་རྙོག་གྲ་དང་འཚེ་བའི་

ནང་དུ་སྡོད་དགོས་པ་ཞིག་ཆགས་ཡོད། དེར་བརྟེན་འདས་པའི་ཉམས་མྱོང་ཕྱོགས་

81

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བསྡོམས་བྱེད་སྐབས། འཚེ་བ་བྱས་ནས་འཛམ་གླིང་ཐོག་བདེ་སྐྱིད་སྒྲུབ་ཐུབ་ཐབས་

གཏན་ནས་མེད། སྔར་ཡུལ་ཚོ་དང་ཡུལ་ཚོ་བྱས་ཏེ་རང་རང་སོ་སོར་རང་ཁ་རང་
གསོའི་གནས་སྟངས་ཀྱི་ཐོག་ནས་དགྲ་དང་གཉེན་ཞེས་དབྱེ་མཚམས་ཕྱེ་སྟེ་དགྲ་བོ་

དེ་གཏོར་བཅོམ་བྱས་ན་རང་ཉིད་ལ་རྒྱལ་ཁ་ཐོབ་པ་ལྟ་བུ་ཡོད་ཀྱང་། ད་ལྟའི་འཛམ་
གླིང་གི་གནས་སྟངས་དེ་ལྟར་མིན། དེ་ཡང་འཛམ་གླིང་གི་དཔལ་འབྱོར་དང་། འཛམ་

གླིང་གི་ཁོར་ཡུག་སོགས་ལ་རྒྱལ་མཚམས་ཀྱི་དབྱེ་བ་གང་ཡང་མེད་པར་འཛམ་
གླིང་འདི་ཉིད་བདེ་སྡུག་ལེགས་ཉེས་གཅིག་གྱུར་ཐོག་འགྲོ་བཞིན་ཡོད།

དུས་ཚོད་འདི་ལྟ་བུའི་ཐོག་ཏུ་སླེབས་སྐབས་ང་ཚོ་དང་ཁོང་ཚོ་ཞེས་རྣམ་དབྱེ་

འབྱེད་རྒྱུ་དེ་ཙམ་ལྷག་མེད། འཛམ་གླིང་ཁྱོན་ཡོངས་ལ་ང་ཚོ་དང་ཁྱོད་ཚོ་ཞེས་པའི་
དབྱེ་མཚམས་གསལ་པོ་འབྱེད་པའི་དུས་ཚོད་དེ་ཡོལ་ཟིན་པ་ནི་དངོས་ཡོད་གནས་
ཚུལ་ཆགས་ཡོད། རང་ཕྱོགས་དང་གཞན་ཕྱོགས་ཀྱི་དབྱེ་མཚམས་གསལ་པོར་ཕྱེ་
བའི་འོག་ནས་དམག་འཁྲུག་ཡོང་གི་ཡོད། རང་ཕྱོགས་དང་གཞན་ཕྱོགས་ཀྱི་དབྱེ་
མཚམས་གསལ་པོ་མེད་པའི་གནས་སྟངས་ཐོག་སླེབས་སྐབས་དམག་འཁྲུག་རྒྱག་
དགོས་དོན་མེད།

དཔེར་ན། རང་ཉིད་ཀྱི་རྐང་པར་ནད་གཞི་བྱུང་ན་ལག་པས་སྐྱོབ་དགོས་པ་

ལས། རྐང་ལག་གཉིས་ཐ་དད་རེད་ཅེས་སྡོད་ཐབས་མེད། དེ་བཞིན་འཛམ་གླིང་

ཡོངས་རྫོགས་མིའི་འགྲོ་བ་གཅིག་གྱུར་ཡིན་པ་དང་། དེའི་ཐོག་ནས་འཛམ་གླིང་
འདིའི་བདེ་སྡུག་དང་། དཔལ་འབྱོར། ཁོར་ཡུག་སོགས་ཚང་མ་གཅིག་གྱུར་ཆགས་

ཡོད། དེས་ན་འཛམ་གླིང་འདིའི་ཐོག་མི་འབོར་དུང་ཕྱུར་བདུན་ཅུ་ལྷག་ཙམ་ཡོད་པ་

82

༧གོང་ས་༧སྐྱབས་མགོན་ཆེན་པོ་མཆོག

དེ་དག་སྐྱིད་ན་སྐྱིད་མཉམ་དང་། སྡུག་ན་སྡུག་མཉམ་བཅས་སྐྱིད་སྡུག་མཉམ་མྱོང་
ཐོག་འགྲོ་དགོས་པ་ལས། རང་དང་གཞན་ཞེས་ཕྱོགས་གཉིས་བཟུང་བའི་དུས་ཚོད་
དེ་ཡོལ་ཟིན་པ་ཡིན།

དེ ར ་བརྟེ ན ་མི འི ་ སྤྱི ་ ཚོ ག ས་ནང་དཀའ་ངལ་ནམ་དུ་ཡང་ཡོ ང ་ངེ ས ་པ་ཡི ན །

དཀའ་ངལ་འཕྲད་སྐབས་གོ་བསྡུར་བྱས་ནས་སེལ་དགོས་པ་ཡིན། གོ་མཚོན་འཁྱེར་

ནས་དཀའ་ངལ་སེལ་ཐབས་ཀྱི་བསམ་བློ་ནི་རྗེས་ལུས་ཡིན་ཞིང་། སྔར་ས་དམ་ཧུ་
སན་ (Saddam Hussain) གྱི་གནས་ཚུལ་བྱུང་སྐབས། ངོས་རང་ཨི་རག་ (Irag) གི་
རྒྱལ་ས་སྦེག་ཌ་ཌི་རུ་

(Baghdad)

ཕྱིན་ཏེ་ས་དམ་ཧུ་སན་དང་ཐུག་འཕྲད་བྱས་ན་

ཕན་ཐོགས་མི་ཡོང་ངམ་ཞེས་སྐབས་དེར་ངོས་ལ་ཡི་གེ་གཏོང་མཁན་བྱུང་ཡང་དེ་ནི་

མགོ་མ་ཚོས་པའི་སྐད་ཆ་ཞིག་ཡིན། ངོས་རང་ཨི་རག་དང་འབྲེལ་བ་གཏན་ནས་

མེད། འབྲེལ་བ་གཏན་ནས་མེད་པའི་མི་ཞིག་འཐོམ་མེར་ཨི་རག་ཏུ་ཕྱིན་ན། གནམ་
ཐང་དུ་སླེབས་སྐབས་ཐོག་མར་ཇ་ཕོར་པ་གང་ཡང་མ་རག་པའི་ཉེན་ཁ་ཡོད་ཅེས་
བརྗོད་ཀྱི་ཡོད།

འོན་ཀྱང་དེ་རྗེས་ཀྱི་གནས་ཚུལ་བྱུང་སྐབས། སྐབས་དེར་འཛམ་གླིང་རྒྱལ་

ཚོགས་ཀྱི་འཐུས་མི་དང་། ཡོ་རོབ་གྲོས་ཚོགས་ཀྱི་འཐུས་མི་ལྟ་བུ་ཕྱིན་ན་ས་དམ་
ཧུ་སན་གྱི་བསམ་བློའི་ནང་དོགས་པ་ཟ་སྟེ། ཁ་ནས་འདི་ལྟར་བརྗོད་ཀྱི་འདུག་ཀྱང་།
བརྩིས་ངན་གང་ཞིག་རྒྱག་གི་ཡོད་དམ་སྙམ་པའི་དོགས་པ་ཟ་སྲིད་པས། རྒྱལ་ཁབ་

སུ་གཅིག་དང་འབྲེལ་བ་མེད་ཅིང་། ཆབ་སྲིད་ཀྱི་ཐོག་ནས་ཀྱང་སུ་གཅིག་དང་འབྲེལ་
བ་མེད་པའི་འཛམ་གླིང་འདིའི་ཐོག་ཞི་བདེའི་གཟེངས་རྟགས་བཞེས་མཁན་དང་། དེ་

83

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བཞིན་ཚན་རིག་པ་དང་ལྟ་གྲུབ་སྨྲ་བ་རྒྱལ་ཁབ་སུ་གཅིག་གིས་ཚབ་མཚོན་མིན་
པར་མིར་སྒེར་པ་རང་ཉིད་ཀྱིས་ལྷག་བསམ་རྣམ་དག་གིས་ཐོག་ནས་ས་དམ་ཧུ་སན་
དང་ཐུག་འཕྲད་ཀྱིས་དགེ་བཤད་སྡིག་བཀྲོལ་གྱི་གྲོས་མོལ་བྱས་ན་སྙམ་པ་བྱུང་།

དམག་འཁྲུག་ལངས་ན་ས་དམ་ཧུ་སན་ཕམ་རྒྱུ་ལས་རྒྱལ་ཁ་ཐོབ་ཐབས་གཏན་

ནས་མེད། དེ་ལྟར་ཕམ་རྒྱུ་ཡིན་པ་ཤེས་བཞིན་དུ་དམག་འཁྲུག་རྒྱག་མཁན་སུ་
གཅིག་ཀྱང་མེད། སྐབས་དེར་སྐད་ཆ་བཤད་ཡོད་ཚེ་གཅིག་བྱས་ན་ཨིི་རག་

(Irag)

གི་དམག་འཁྲུག་དེ་ལས་གཡོལ་ཐུབ་སྲིད་པ་ཞིག་མིན་ནམ་སྙམ་པ་ངོས་རང་དྲན་

མྱོང་ཡོད། དེ་རྗེས་ཨིི་རག་གི་གནས་ཚུལ་བྱུང་བ་རེད། དེ་ལྟ་བུའི་དཀའ་ངལ་འཕྲད་
སྐབས་ཆབ་སྲིད་ཀྱི་ཚོགས་པ་དང་འབྲེལ་བ་གང་ཡང་མེད་པའི་འཛམ་གླིང་འདིའི་

ཐོག་གི་ཡ་རབས་བཟང་པོར་ཚད་འཛིན་བྱེད་པའི་མིའི་རིགས་ཕྱིན་ནས་སྐད་ཆ་
བཤད་ན་ཡག་པོ་ཡོང་གི་རེད་ཅེས་ངོས་ཀྱི་བསམ་འཆར་ཅེག་སྤྱི་མཐུན་རྒྱལ་ཁབ་
(Czech Republic)

ཀྱི་སྲིད་འཛིན་དམ་པ་ཁོང་ལ་རེ་འདུན་བཏོན་པ་ཡིན། རེ་འདུན་

འདོན་སྐབས་ལྷོ་ཨ་ཕི་རི་ཀའི་
Klerk)

(South Africa)

སྲིད་འཛིན་ཟུར་པ་ཌི་ཁི་ལག་

(De

ཡང་སླེབས་འདུག་པས་ཁོང་ལ་ཡང་བསམ་འཆར་དེ་ལྟར་བརྗོད་རྒྱུ་བྱུང་།

སྐབས་ཤིག་ཚོགས་པ་ཟུར་འཛུགས་མི་དགོས་པར་ཅེག་སྤྱི་མཐུན་རྒྱལ་ཁབ་ཀྱི་
(Forum 2000 Foundation)

ཞེས་པའི་ཐེབས་རྩ་ཁང་ཞེས་པའི་ཚོགས་པ་ཡོད་མུས་

དེའི་ཐོག་ནས་སྔོན་ལ་འགོ་འཛུགས་བྱས་ན་ཞེས་པའི་སྐད་ཆ་ཡང་བྱུང་།

གང་ལྟར་དུས་རབས་ཉེར་གཅིག་པ་འདི་དམག་འཁྲུག་རྒྱག་རྒྱུའི་ལྟ་གྲུབ་དེ་

སེལ་ནས་དེང་སྐབས་འགྱུར་བ་ཧ་ཅང་ཆེན་པོ་ཕྱིན་ཡོད། ཨ་རི་དང་། ཡུ་རོབ། ཨེ་

84

༧གོང་ས་༧སྐྱབས་མགོན་ཆེན་པོ་མཆོག

ཤི་ཡ། ཐ་ན་རྒྱ་ནག་ལ་མཚོན་ནའང་འགྱུར་བ་ཆེན་པོ་འགྲོ་བཞིན་ཡོད། དམག་
དཔུང་གི་དྲག་ཤུགས་ཁོ་ནས་དཀའ་ངལ་སེལ་ཐབས་མེད་པ་དང་། དྲག་ཤུགས་

ཐོག་ཕྱིན་ཚེ་མཐར་ཐུག་རང་གཞན་གཉིས་ཕུང་ཐོག་ཡོང་རྒྱུ་ཡིན་པ་གཞི་ནས་གོ་

རྟོགས་གང་སར་སླེབས་ཀྱི་འདུག དུས་རབས་ཉེར་གཅིག་པ་འདི་བཞིན་ང་ཚོས་
འཚེ་བ་མེད་པའི་དུས་རབས་ཤིག་བསྐྲུན་རྒྱུར་འབད་བརྩོན་ཆེ་ཙམ་བྱེད་དགོས།

སྤྱིར་བཏང་འཚེ་བ་མེད་པའི་དུས་རབས་ཞེས་པ་དེར་རྙོག་གྲ་མེད་པའི་དོན་མིན་

པར། རྙོག་གྲ་མུ་མཐུད་ཡོང་ངེས་པ་ཡིན། འོན་ཀྱང་རྙོག་གྲ་ཡོང་སྐབས་གྲོས་མོལ་
གྱི་ལམ་ནས་དཀའ་ངལ་སེལ་ཐབས་བྱེད་དགོས་ཞེས་བརྗོད་ཀྱི་ཡོད།

དེར་བརྟེན་དུས་རབས་ཉེར་གཅིག་པ་འདི་གྲོས་མོལ་གྱི་དུས་རབས་དང་། ཞི་

བདེའི་དུས་རབས། འཚེ་བ་མེད་པའི་དུས་རབས་ཤིག་བཟོ་དགོས་ལ། རྩ་བ་ཐུག་ས་

གཉིས་ཕན་གྱི་ཐོག་ཏུ་བསམ་བློ་གཏོང་དགོས། གཉིས་ཕན་ཡོང་དགོས་ན་ཕ་རོལ་
པོར་གུས་ཞབས་དང་བརྩེ་བ་བྱེད་དགོས་པ་ལས། རང་རྒྱལ་གཞན་ཕམ་གྱི་བསམ་

བློ་རྩེ་གཅིག་ཏུ་གནས་ན་གྲོས་མོལ་ཡོང་ཐབས་མེད། གཉིས་ཕན་གྱི་བསམ་བློ་
འཁོར་བར་གཞན་ལ་གུས་བཀུར་དང་བརྩེ་བ་བྱེད་དགོས། དེར་བརྟེན་དུས་རབས་

ཉེར་གཅིག་པའི་འཛམ་གླིང་འདི་འཚེ་བ་མེད་པའི་དུས་རབས་ཤིག་བཟོ་དགོས་ཚེ།
མཐར་གཏུགས་ན་དུས་རབས་ཉེར་གཅིག་པ་འདི་སྙིང་རྗེ་ཅན་གྱི་དུས་རབས་ཤིག་
བཟོ་དགོས་པ་དེ་རྩ་བ་ཆགས་ཡོད། ཁྱེད་རང་ཚོ་བོད་རིགས་གཞོན་སྐྱེས་ཚོར་ཆ་

བཞག་ན། འཛམ་གླིང་འདིའི་ནང་གི་མི་གྲངས་དུང་ཕྱུར་བདུན་ཅུའི་ནང་དུ་ཁྱེད་རང་
ཚོ་ཡང་ཚུད་ཡོད།

85

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ང༽ མི་གཅིག་གྱུར་གྱི་འདུ་ཤེས་དང་ལས་འགན།

ངོས་ཀྱིས་དུས་རྟག་ཏུ་འཛམ་གླིང་གང་སར་མི་སྣ་ཐུག་སྐབས་ངོས་རང་ནང་པ་

ཡིན་བསམས་པའི་བསམ་བློ་འཁྱེར་ནས་སྐད་ཆ་བཤད་ན་དབྱེ་བ་ཆོད་ཟིན་པ་དང་།
ངོས་རང་བོད་པ་ཡིན་བསམས་པའི་བསམ་བློ་འཁོར་ནའང་དབྱེ་མཚམས་ཆོད་ཅིང་།
དེ་བཞིན་ངོས་རང་ཏཱ་ལའི་བླ་མ་ཡིན་བསམས་པ་དྲན་ནའང་དབྱེ་མཚམས་ཆོད་པ་
ཡིན། མི་ཁྲི་སྟོང་མང་པོར་སྐད་ཆ་ཤོད་སྐབས་ངོས་རང་ལུས་ཀྱི་གྲུབ་ཚུལ་དང་།

སེམས་ཀྱི་ཚོར་བ་ཚང་མ་ཁྱེད་རང་ཚོ་དང་གཅིག་མཚུངས་རེད༌ཅེས་བརྗོད་ཀྱི་
ཡོད།

ང་ཚོ་ཚང་མ་འཛམ་གླི་འདིའི་ནང་གི་འགྲོ་བ་མི་དུང་ཕྱུར་བདུན་ཅུ་ཡོད་པའི་

ནང་གི་ཆ་ཤས་ཆགས་ཡོད། དུང་ཕྱུར་བདུན་ཅུ་སྐྱིད་ཅིང་བདེ་བ་ཞིག་བྱུང་ན་ང་ཚོ་

ཡང་སྐྱིད་པོ་ཡོང་ངེས་ཡིན་ལ། དུང་ཕྱུར་བདུན་ཅུ་དེ་དག་དམག་འཁྲུག་དང་། བཙན་
དབང་། ཐུབ་ཚོད་སོགས་ཀྱི་འོག་ཏུ་ཕྱིན་ན་ང་ཚོར་ཡང་བདེ་སྐྱིད་ཡོང་ཐབས་མེད།

ལྷག་པར་དུ་བོད་ཀྱི་བདེ་སྐྱིད་ལ་ཆ་བཞག་ན་རྒྱ་ནག་དང་འབྲེལ་བ་ཡོད། རྒྱ་

ནག་ནང་ཇི ་ ཙམ་གྱིི ས ་བྱམས་བརྩེ ་ དང་མཛའ་མཐུན་སོ ག ས་ཁ་ནས་བརྗོ ད ་པ་
ལྟར༌ལག་ལེན་ངོ་མའི་ཐོག་ལ་ཕྱིན་ན། བོད་ཀྱི་དཀའ་ངལ་སེལ་རྒྱུར་ངེས་པ་ཡིན།
དེར་བརྟེན་ང་ཚོའི་ངོས་ནས་ཀྱང་མཛའ་མཐུན་བྱེད་རྒྱུའི་བསམ་བློ་གཏོང་དགོས་པ་

ལས། རང་རྒྱལ་གཞན་ཕམ་གྱི་བསམ་བློ་གཏོང་བ་དང་། ངར་ངར་ཕད་ཕད་བྱས་
པས་གྲུབ་འབྲས་སོན་རྒྱུ་ཕལ་ཆེར་ཁག་པོ་རེད།

འཛམ་གླིང་འདིའི་ཐོག་མི་ཐུག་སྐབས་ངོས་ཀྱིས་དུས་རྟག་ཏུ་ང་ཚོས་དགྲ་དང་

86

༧གོང་ས་༧སྐྱབས་མགོན་ཆེན་པོ་མཆོག

གཉེན་ཞེས་དབྱེ་མཚམས་ཕྱེ་ནས་འཐབ་རྩོད་བྱས་ན་དཀའ་ངལ་སེལ་མི་ཐུབ་ཅིང་།

འཛམ་གླིང་གི་མི་འབོར་དུང་ཕྱུར་བདུན་ཅུ་ཡོད་པ་རྣམས་གཅིག་གྱུར་ཡིན་པའི་འདུ་
ཤེས་འོག་ནས་དཀའ་ངལ་སེལ་ཐབས་བྱེད་དགོས་ཞེས་བརྗོད་ཀྱི་ཡོད། ངོས་ཀྱིས་

སྐད་ཆ་ཤོད་སྐབས་མི་ཁྲི་སྟོང་མང་པོར་བརྗོད་ཀྱི་ཡོད་སྟབས། མི་རེ་ཟུང་གང་ཡིན་
མི་ཤེས་ཀྱང་རྣམ་འགྱུར་ལ་ལྟ་སྐབས་ཚང་མས་ཧ་ཅང་དགའ་པོ་བྱེད་ཀྱི་འདུག

ཁྱེད་རང་ཚོར་ཆ་བཞག་ན། ཕྱོགས་གཅིག་ནས་འཛམ་གླིང་འདིའི་ནང་གི་མི་

དུང་ཕྱུར་བདུན་ཅུའི་ནང་གི་ཆ་ཤས་ཤིག་ཡིན་པ་མ་ཟད། ཁྱེད་རང་ཚོ་དུས་རབས་

ཉེར་གཅིག་པའི་མི་རབས་ཤིག་ཆགས་ཡོད། ང་ཚོའི་མི་ཐོག་རྫོགས་འགྲོ་གི་ཡོད།
ངོས་རང་སྒེར་ལ་ཆ་བཞག་ན། ལོ་བཅོ་ལྔ་ཉི་ཤུ་ཙམ་གྱི་རྗེས་ནས་འཆི་འགྲོ་གི་རེད།

ཁྱེད་རང་ཚོ་གཞི་ནས་མི་ཚེ་སྐྱེལ་དགོས་ཤིང་། ཁྱེད་རང་ཚོ་སློབ་སྦྱོང་ཐོན་ནས་མི་
ཚེ་དངོས་གཞི་སྐྱེལ་སྐབས་སོ་སོའི་མཇིང་པའི་ཐོག་འགན་ཞིག་འཁྱེར་ཏེ་ཆེ་ས་ནས་
འཛམ་གླིང་སྤྱི་ལ་ཞབས་འདེགས་སྒྲུབ་ཐུབ་པ་ཞིག་བྱེད་དགོས། ང་ཚོ་ཚང་མའི་ཁ་
ནས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་ཅེས་
བརྗོད་ཀྱི་ཡོད། དེ་ལྟར་བརྗོད་པ་ལྟར་ཁ་ཡོད་ལག་ཡོད་ཀྱིས་རང་ཉིད་གནས་སའི་

འཛམ་གླི ང ་འདི འི ་ ཐོ ག ་གི ་ མི ་ རྣམས་ལ་ཕན་ཐོ ག ས་བྱེ ད ་ཐུབ་ན་འགྲི ག ་པ་རེ ད །

གདན་ཐོག་ལ་སེམས་ཅན་ཐམས་ཅད་ཅེས་བརྗོད་ཀྱང་། ལག་ལེན་དངོས་ཀྱི་ཐོག་ཏུ་

སླེབས་སྐབས་རང་ཉིད་གཅིག་པུའི་དོན་དུ་བསམ་བློ་བཏང་ན་རྫུན་ཡིན་པས་ཡག་
པོ་གཏན་ནས་མེད། དེར་བརྟེན་ཁྱེད་རང་ཚོས་ང་ཚོ་བོད་པ་ཡིན་ཞེས་འཛམ་གླིང་

འདི་དང་འབྲེལ་བ་མེད་པ་ལྟ་བུའི་བསམ་བློ་གཏོང་རྒྱུ་མེད། ང་ཚོ་འཛམ་གླིང་འདིའི་

87

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ནང་གི་མི་དུང་ཕྱུར་བདུན་ཅུའི་ཆ་ཤས་ཤིག་རེད།

ཅ༽ ཕྱི་ནང་དཔལ་ཡོན་གཉིས་ལྡན་ཞིག་དགོས་ཚུལ།

བྱེ་བྲག་ཏུ་བོད་མིར་ཆ་མཚོན་ན། ཁྱེད་རང་ཚོ་དུས་རབས་ཉེར་གཅིག་པའི་

བོད་པའི་མི་རབས་ཤིག་ཆགས་ཡོད། མ་འོངས་པའི་བོད་དེ་གང་འདྲ་ཞིག་ཆགས་
མིན་དེ་ཁྱེད་རང་ཚོའི་ལག་ཏུ་ཡོད། མ་འོངས་པའི་དུས་རབས་ཉེར་གཅིག་པའི་བོད་

དེ་ཡག་པོ་ཞིག་ཡོང་དགོས་ན། ཕྱི་དངོས་པོའི་འཛུགས་སྐྲུན་གྱི་ཡར་རྒྱས་དགོས་
ཀྱང་། གཙོ་བོ་ནང་བསམ་བློའི་ཡར་རྒྱས་ཤིག་ངེས་པར་དུ་དགོས་པ་ཡིན། ད་ལྟའི་

འཛམ་གླིང་འདིར་ཕྱི་དངོས་པོའི་ཡར་རྒྱས་ཀྱིས་ཕོངས་མེད་ཀྱང་ནང་བསམ་བློའི་

ཡར་རྒྱས་ཀྱིས་ཕོངས་ཡོད། སོ་ནམ་གྲོང་པའི་དཔེ་ལ་ལྟོས། །ཞེས་པ་ལྟར། འཛམ་
གླིང་ནང་ཡར་རྒྱས་ཕྱིན་པའི་ལུང་པ་དེ་དག་ནང་བསམ་བློའི་ཡར་རྒྱས་ཀྱིས་ཕོངས་
པ་ང་ཚོས་མཐོང་སྐབས། ང་ཚོར་བསམ་བློའི་ཡར་རྒྱས་ཀྱིས་མ་ཕོངས་པ་ཞིག་བྱེད་
དགོས་ལ། དེ་ལྟར་བྱ་རྒྱུའི་རྒྱུ་ཆ་གཙོ་བོ་དེ་བྱམས་བརྩེར་ཐུག་ཡོད།

སྤྱིར་ཆོས་ལུགས་གཙོ་ཆེ་བ་ཚང་མས་བྱམས་བརྩེ་གསུང་གི་ཡོད་ལ། ཡང་

སྒོས་སངས་རྒྱས་པའི་ཆོས་ནས་བྱམས་བརྩེ་ཞེས་པ་དེ་མི་ཁོ་ན་མིན་པར་སེམས་

ཅན་ཐམས་ཅད་ལ་བྱེད་དགོས་པ་གསུངས་ཡོད། དེ་ཡང་དཀོན་མཆོག་གིས་བཀའ་
དང་། བཅོམ་ལྡན་འདས་ཀྱི་དགོངས་པ་རེད་ཅེས་བརྗོད་པ་ལྟ་བུ་མིན་པར་ཤིག་སེན་

ར་སྤྲོད་ཀྱིས་རྒྱུ་མཚན་དཔྱིས་ཕྱིན་པ་བཀོད་ནས་རང་གཅེས་འཛིན་གྱི་སྐྱོན་དང་།

གཞན་གཅེས་འཛིན་གྱི་ཕན་ཡོན། དེ་བཞིན་ཞེ་སྡང་གི་ཉེས་དམིགས་དང་། བྱམས་
པའི་ཕན་ཡོན་སོགས་གསུངས་ཡོད།

88

༧གོང་ས་༧སྐྱབས་མགོན་ཆེན་པོ་མཆོག

དེང་སྐབས་སྨན་པའི་ཚན་རིག་པས་བརྟག་དཔྱད་བྱས་པའི་གྲུབ་དོན་དུ་བྱམས་

བརྩེའི་བསམ་བློ་ཡོད་ན་གཟུགས་པོ་བདེ་བ་དང་། ཡང་ཡང་ཁོང་ཁྲོ་དང་ཕྲག་དོག་
ཐོག་གནས་ན་གཟུགས་པོར་གནོད་སྐྱོན་ཆེན་པོ་ཡོད་ཚུལ་བརྗོད་ཀྱི་འདུག ང་ཚོས་

རྒྱུ་མཚན་མང་དག་ཅིག་བགྲངས་ཏེ་སེམས་པ་བཟང་པོ་དང་དྲང་པོ་བྱེད་དགོས་
ཞེས་བརྗོད་ཀྱི་ཡོད། ངོས་ཀྱིས་ན་ནིང་ཨ་རིའི་ཚན་རིག་པ་ཞིག་གིས་རྩོམ་ཡིག་
བྲིས་པ་ཞིག་མཐོང་བའི་ནང་མི་རྫུན་ཡང་ཡང་ཤོད་མཁན་དེའི་སེམས་ནང་གནོན་
ཤུགས་ཆེན་པོ་ཡོད་ཅེས་བཀོོད་འདུག་པ་དེ་བདེན་པ་རེད།

ངོས་རང་དེ་སྔོན་བོད་དུ་རྒྱ་མི་མཉམ་དུ་སྡོད་སྐབས་རྫུན་ཕྲན་བུ་ཤོད་དགོས་

ཀྱི་འདུག རྒྱ་མི་དང་ཐུག་ནས་སྐད་ཆ་ཤོད་སྐབས་འགོ་སྟོད་སྐྱོན་ཆེ་བ་མེད་ཀྱང་།

གང་འཚམ་སོང་རྗེས་རྒྱ་མིས་ངོས་ལ་དོགས་པ་བྱེད་རྒྱུ་དང་། མཐའ་མ་ངོས་རང་
ཐུག་པར་ཡོང་སྐབས་ཁོང་ཚོའི་ཨམ་ཕྲག་ནང་མེ་མདའ་བྲལ་མེད་འཁྱེར་ནས་ཐུག་
འཕྲད་བྱེད་ཀྱི་ཡོད། སྐབས་དེ་དུས་རྫུན་ཕྲན་བུ་ཤོད་དགོས་ཀྱི་འདུག སེམས་ལ་མ་

བབས་ཀྱང་ཧ་ཅང་ཡག་པོ་འདུག་ཅེས་བརྗོད་དགོས་ཀྱི་འདུག འོན་ཀྱང་སེམས་ཀྱི་
ཟུར་ལ་རྫུན་དེ་དག་ག་དུས་རྫུན་རྐུབ་བརྡོལ་ཡོང་སྙམ་སྟེ་མ་སྐྱིད་པ་ཡོང་གི་འདུག
ཁྱེད་རང་ཚོ་སློབ་ཕྲུག་ནང་ཁུལ་རྫུན་ཕྲན་བུ་རེ་ཤོད་མཁན་ཏན་ཏན་ཡོང་གི་རེད།

རྫུན་ཕྲན་བུ་བཤད་རྗེས་ངའི་རྫུན་རྐུབ་ག་དུས་རྡོལ་ཡོང་བསམ་པ་ལྟ་བུ་དྲན་གྱི་
འདུག་གམ། རྫུན་ཤོད་མ་དགོས་པ་བྱུང་ན་ཡག་ཤོས་རེད། དྲང་པོ་དྲང་བཞག་དང་
ཁ་རི་ཁ་ཐུག་བྱས་ཏེ་ཕྲན་བུ་རླུངས་ལངས་ཏེ་རྒྱག་རེས་ཤོར་ཡང་རྒྱག་རེས་བརྒྱབ་

སྟེ་རླུངས་སངས་རྗེས་འཆམ་པོ་བྱེད་དགོས། དེ་ལྟར་བྱས་ན་སེམས་པ་སྐྱིད་པ་ཡོད།

89

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དེ་མིན་སེམས་ནང་ཁོང་ཁྲོ་དང་། དོགས་པ་ཟ་ནའང་ཁ་ནས་གད་མོ་བགད་པ་སོགས་
འདྲ་ཆགས་ཐོག་བསྡད་ཀྱང་སྐྱིད་པ་གཏན་ནས་མེད།

ཆ༽ དྲང་བདེན་དང་། གུང་ཁྲན་གྱི་དགེ་སྐྱོན།

ཕྱི་ལོ་༡༩༥༩ ཟླ་ ༤ པའི་ནང་ངོས་རང་རྒྱ་གར་དུ་སླེབས་ཤིང་། དེ་ནས་བཟུང་

རྫུན་བཤད་མི་དགོས་པའི་བཅིངས་བཀྲོལ་ཐོབ་བྱུང་ཞེས་སྤྱིར་བཏང་ངོས་ཀྱིས་རྒྱ་
མི་ཐུག་སྐབས་བརྗོད་ཀྱི་ཡོད། དྲང་པོ་དྲང་བཞག་དང་ཁ་རི་ཁ་ཐུག་ངང་ནས་ང་ཚོ་

མི་གཅིག་གྱུར་ཡིན་བསམས་པ་བྱེད་དགོས། ངོས་ཀྱིས་ནམ་རྒྱུན་མི་གཅིག་ལ་སྐད་
ཆ་བཤད་པ་དང་། མི་ཁྲི་སྟོང་མང་པོར་སྐད་ཆ་བཤད་པ་དེ་དག་རང་ཉིད་ཀྱི་ངོས་

ནས་གཅིག་པ་ཡིན་བསམས་པ་ལས། དེ་རིང་ངོས་ནས་མི་སྟོང་ཕྲག་དང་ཁྲི་ཕྲག་ལ་
སྐད་ཆ་ཤོད་དགོས་སྙམ་སྟེ་དམིགས་བསལ་གྱི་གྲ་སྒྲིག་གང་ཡང་བྱེད་ཀྱི་མེད། གང་
ཞིག་དྲན་པ་དེ་ཤོད་པ་དང་། རྩེད་མོ་དང་བསྟན་བཤིག་སློང་བཞིན་དུ་བརྗོད་ཀྱི་ཡོད།

དེ་ལྟར་བྱས་ན་སེམས་སྐྱིད་པ་འདུག དེ་ཡང་ངོས་རང་གི་ཉམས་མྱོང་ཐོག་ནས་རང་

ཉི ད ་གལ་ཆེ ན ་པོ ་ དང་། རྩ་ཆེ ན ་པོ ་ ཇི ་ ཙམ་བྱས་པ་དེ འི ་ ཚོ ད ་ཀྱི ས ་སེ མ ས་ནང་
དངངས་སྐྲག་དང་མ་བདེ་བའི་གནོན་ཤུགས་སླེབས་པ་དང་། དྲང་པོ་དྲང་བཞག་དང་
ཕྱི་གསལ་ནང་གསལ་བྱས་ན། རང་ཉིད་ཀྱི་སེམས་ནང་བཅིངས་པ་ལྟ་བུ་མི་བདེ་

བའི་རིགས་དང་། དེ་བཞིན་སེམས་ལ་དངངས་སྐྲག་ཀྱང་ཡོང་གི་མི་འདུག དེར་
བརྟེན་ཐང་ཆད་རྒྱུར་ཡང་ཁྱད་པར་ཆེན་པོ་འདུག

གོང་ཞུས་ལྟར་རྒྱ་མི་དང་ཕྱི་རྒྱལ་གྱི་དཔོན་རིགས་ཐུག་འཕྲད་བྱེད་སྐབས།

སྐད་ཆ་གསང་པོ་དེ་ཙམ་མི་བྱེད་པར་རྫིག་པོ་དང་སྤམ་པོའི་ཐོག་སྡོད་སྐབས་སྐར་མ་

90

༧གོང་ས་༧སྐྱབས་མགོན་ཆེན་པོ་མཆོག

གཅིག་གཉིས་ཡིན་ནའང་དཀའ་ལས་ཁག་སྣང་དང་། ད་ཚར་ན་ཡག་པོ་ཡོང་བ་

འདུག་བསམ་པ་ཡོང་གི་འདུག མི་དང་མི་ཐུག་པའི་རྣམ་འགྱུར་ཞིག་དང་ཚོར་བ་
ཞིག་ཡོད་ན། དཀའ་ལས་ཁག་སྣང་མི་ཡོང་བ་སོགས་ཀྱི་དགེ་མཚན་ཡོད།

ཨ་རིའི་སྲིད་འཛིན་ཟུར་པ་སྦུ་ཤུ་ལྟ་བུར་མཚོན་ན་མི་ཡི་རིམ་པའི་ཐོག་ནས་

བཤད་ན་མི་ཧ་ཅང་ཡག་པོ་ཞིག་རེད་འདུག ཁ་རི་ཁ་ཐུག་ཕྱི་གསལ་ནང་གསལ་
ལམ་སེང་འདྲིས་ཆོག་ཆོག་ལྟ་བུ་ཧ་ཅང་ཡག་པོ་ཞིག་ཡོད། ཡང་དཔོན་རིགས་

འགའ་ཞིག་སྒམ་པོ་དང་སྤམ་པོ་བྱེད་སྐབས་དེ་དག་ལ་ཁྱད་པར་ཡོད། ལྷུག་པོ་བྱས་
ནས་སྡོད་སྐབས་ཆུ་ཚོད་གཉིས་གསུམ་མཉམ་དུ་བསྡད་ཀྱང་སེམས་ནང་ཚ་འོབ་
འོབ་ཀྱི་སྣང་བ་ལྟ་བུ་གང་ཡང་མེད།

དེར་བརྟེན་རང་ཉིད་སྒེར་གྱི་མི་ཚེ་སྐྱེལ་རྒྱུར་ཡང་ཡ་རབས་ཀྱི་ཕན་ཐོགས་

ཡོད་པ་དང་། ཡ་རབས་ཀྱི་ཆ་རྐྱེན་གཙོ་བོ་ནི་དྲང་བདེན་ཡིན། དྲང་བདེན་ཡོང་བར་
གཞན་ལ་དོགས་པ་རྣམ་རྟོག་མི་བྱེད་པར་ཡིད་ཆེས་བློས་འགེལ་བྱེད་དགོས། ཕྱི་

གསལ་ནང་གསལ་བྱས་ན་ཕན་ཚུན་ཡིད་ཆེས་སླེབས་ཤིང་། མི་ཡ་རབས་ཀྱི་གྲས་

སུ་ཚུད་པ་ཡིན། ཡང་རྫུན་ཤོད་པ་དང་། ཐུབ་ཚོད་གཏོང་བ། མགོ་བདེ་དྲན་འཕྲུལ་
བྱས་ན་མི་མ་རབས་ཆགས་པ་དང་། མཐའ་མ་རང་ཉིད་ཀྱང་སྐྱིད་པ་གང་ཡང་མེད།

ཁྱི་དང་ཞི་མིར་མཚོན་ནའང་། མ་རབས་བྱས་ན་དེ་དག་གིས་དགའ་པོ་མི་བྱེད་

ལ། ཡ་རབས་དང་བྱམས་པོ་བྱས་ན་དེ་དག་གིས་ཀྱང་དགའ་པོ་བྱེད་པ་ཆོས་ཉིད་
ཡིན། ཡ་རབས་དང་མ་རབས་ཞེས་པ་ནི༌ཆོས་ཀྱི་སྐད་ཆ་མིན་པར་རང་ཉིད་ཀྱི་མི་

ཚེ་བདེ་སྐྱིད་ལྡན་པ་ཞིག་དང་། རང་ཉིད་མིའི་སྤྱི་ཚོགས་ནང་སྡོད་རིང་ཡ་རབས་

91

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བྱེད་དགོས་པ་དང་། ཡ་རབས་བྱས་ན་ཕན་ཚུན་འཆམ་མཐུན་ཡོང་བ་དང་། ཀུན་
དང་གྲོགས་པོ་ཆགས་ཏེ་དངོས་གནས་མི་ཚེ་སྐྱིད་པ་ཡོང་བ་ཡིན།

རང་ཉིད་ཀྱི་བདེ་སྡུག་གཞན་ལ་བརྟེན་ཡོད་ཅིང་། བརྟེན་སའི་ཡུལ་དེར་དོགས་

པ་བྱས་ནས་བསྡད་ན་སྐྱིད་པོ་ཡོང་ཐབས་མེད། གུང་ཁྲན་རིང་ལུགས་ཀྱི་སྐྱོན་ཆེ་

ཤོས་དེ་རང་རེད། མ་ཁེ་སི་རིང་ལུགས་རང་ལ་ཆ་མཚོན་ན་དངོས་གནས་ཡག་པོ་
ཡོད། མའོ་ཙེ་ཏུང་སོགས་ཀྱི་ཐོག་མའི་བསམ་བློ་གཏོང་སྟངས་དང་། དཀའ་ལས་

རྒྱག་སྟངས་སོགས་དངོས་གནས་ཡག་པོ་ཡོད། སྐབས་དེར་ངོས་རང་ཡིད་དབང་
འཕྲོགས་ནས་སྤྱི་ཚོགས་རིང་ལུགས་ལ་ད་ལྟའང་ཡིད་ཆེས་བྱེད་ཀྱི་ཡོད།

ཕྱི་ལོ་ ༡༩༥༤-༡༩༥༥ ལོར་པེ་ཅིང་རང་ལ་ཟླ་བ་ལྔ་དྲུག་ཙམ་བསྡད་པ་དང་།

དེ་རྗེས་ཀྱི་ཟླ་ཤས་རིང་ལྟ་སྐོར་དུ་བསྐྱོད་ཅིང་། སྐབས་དེར་སྤྱི་ཚོགས་རིང་ལུགས་
ཀྱི་ལྟ་སྤྱོད་ནི་དངོས་གནས་སྤྱི་སེམས་དང་། གཞན་ཕན་གྱི་བསམ་བློའི་ཐོག་ནས་
ཡོང་བ་ཞིག་དང་། མ་རྩའི་རིང་ལུགས་ཞེས་པ་ནི། རང་ཉིད་ཀྱི་ཁེ་ཕན་དང་དངུལ་གྱི་

ཐོག་ཏུ་འགྲོ་བ་ཞིག་ཆགས་ཡོད། དེར་བརྟེན་སྤྱི་ཚོགས་རིང་ལུགས་ལ་ཡིད་དབང་

འཕྲོགས་ནས་པེ་ཅིང་དུ་ཡོད་སྐབས་ངོས་རང་གུང་ཁྲན་ཏང་ལ་འཛུལ་གྱི་ཡིན་ཞེས་
བརྗོད་པར་ལམ་སེང་བྲེལ་འཚུབ་བྱ་རྒྱུ་མེད་ཅེས་བརྗོད་ཀྱི་འདུག སྐབས་དེའི་རྒྱ་
ནག་གི་ལས་བྱེད་པའི་གྲས་རྣམས་ལ་མངོན་ཤེས་ཡོད་པ་ལྟ་བུ་རེད་འདུག སྐབས་

དེར་གུང་ཁྲན་ཏང་ནང་འཛུལ་ཀྱང་རྗེས་སུ་གུང་ཁྲན་ཏང་ཧ་ཅང་བརྩོག་པ་ཆགས་རྒྱུ་

ཡིན་པ་ཐག་ཆོད་པ་ཡིན། དེ་རྗེས་གུང་ཁྲན་ཏང་ནས་དོན་མ་ཤེས་པར་སྡོད་དགོས་
པའི་ཉེན་ཁ་ཡོད།

92

༧གོང་ས་༧སྐྱབས་མགོན་ཆེན་པོ་མཆོག

འོན་ཀྱང་ཐོག་མའི་ལྷག་བསམ་དང་། གསར་བརྗེའི་བསམ་བློ་འཁྱེར་ནས་

དངོ ས ་གནས་རང་དོ ན ་མི ་ སེ མ ས་པར་ལྷག་བསམ་རྣམ་དག་གི ས ་གཙོ ་ བོ ་ མང་

ཚོགས་དང་། དེའི་ནང་ནས་དབུལ་ཕོངས་ངལ་རྩོལ་མི་དམངས་དང་། སྡུག་པོ་དང་
བཤུ་གཞོག་མྱོང་མཁན་དེ་དག་ལ་བསམ་བློ་གཏོང་གི་ཡོད། དེ་ནི་རླབས་ཆེན་ཞིག་

ཡིན། འོན་ཀྱང་དེ་རྗེས་རིམ་བཞིན་ཇེ་ཞན་ཇེ་སྡུག་ཏུ་ཕྱིན་པ་མ་ཟད། མཐའ་མ་རང་
གཅེས་འཛིན་དང་། རང་བདེ་དོན་གཉེར། རང་གི་དབང་ཆ་དང་དཔལ་འབྱོར། རང་

ཉིད་ཀྱི་མིང་དང་ཁེ་དབང་འབའ་ཞིག་བསམ་བློ་གཏོང་སྐབས་རུལ་འགྲོ་གི་ཡོད།

གང་ལྟར་གུང་ཁྲན་ཏང་གི་རྩ་བའི་བསམ་བློ་དེ་མར་ཁེ་སིའི་ལྟ་བའི་ཐོག་ནས་བཤད་
ན་དངོས་གནས་ཡག་པོ་ཡོད།

ཇ༽ བྱམས་བརྩེའི་རིག་གཞུང་དང་། རིགས་ལམ་གྱི་ལེགས་སྐྱེས།

གང་ལྟར་ཁྱེད་རང་ཚོ་མི་སེམས་བཟང་ཅན་ཞིག་དང་། ཡ་རབས་བཟང་སྤྱོད་

ལྡན་པ་ཞིག་བྱུང་ན། རང་ཉིད་སྒེར་ལ་ཕན་པ་དང་། བོད་མི་རིགས་སྤྱི་ལའང་ཁ་སང་

ཞུས་པ་ལྟར། བོད་ལ་སངས་རྒྱས་པའི་ཆོས་དར་བ་ནས་བཟུང་བྱམས་བརྩེ་ཞེས་

པའི་ལྟ་གྲུབ་དེ་ཉིད་ཁྱབ་བརྡལ་དུ་ཕྱིན་རྗེས་ཕལ་ཆེར་བོད་མི་རིགས་ཀྱི་གོམས་
གཤིས་ལའང་འགྱུར་བ་ཕྱིན་ཡོད། ཕལ་ཆེར་ང་ཚོ་བོད་པའི་ཕྲུ་གུ་ཆུང་ཆུང་ཞིག་
ཡིན་ནའང་། འབུ་ཞིག་བསད་ཀྱང་ཉེས་པ་ཡོད་ཅེས་སྲོག་གཅོད་ལ་འཛེམ་པ་དང་།

དེ ་ ལྟ་བུའི ་ བག་ཆགས་མེ ད ་པའི ་ མི ་ རྒན་པ་རྣམས་ནི ་ ཁ་སང་ཞུས་པ་ལྟར་བྱ་དེ ་
སོགས་ལ་བརྩེ་བ་གཏན་ནས་མེད་པ་ལྟ་བུ་ཧ་ཅང་ཐབས་སྐྱོ་པོ་ཞིག་འདུག དེ་དག་
ལ་ཟས་རིགས་ཀྱི་འདུ་ཤེས་ལས་ཚེ་སྲོག་གི་རིན་ཐང་དང་། སྙིང་རྗེའི་བསམ་པ་

93

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གཏན་ནས་མེད། ང་ཚོ་བོད་པ་ཞིག་ཡིན་ན་འགུལ་བསྐྱོད་བྱེད་མཁན་ཞིག་ཡིན་ན་
སྙིང་རྗེ་ཞེས་བརྗོད་སྲོལ་ཡོད།

དེས་ན་ངོས་ནས་བོད་ཀྱི་རིག་གཞུང་འདི་བྱམས་བརྩེའི་རིག་གཞུང་ཞིག་རེད་

ཅེས་བརྗོད་ཀྱི་ཡོད། བྱམས་བརྩེའི་རིག་གཞུང་ཡིན་སྟབས། འཚེ་བ་མེད་པའི་རིག་

གཞུང་ཞིག་ཆགས་ཡོད། དངོས་གནས་འཛམ་གླིང་འདིའི་ཐོག་དམིགས་དཔེ་སྟོན་
ཐུབ་པ་ཞིག་དང་། ཕན་ཐོགས་བྱེད་ཐུབ་པ་ཞིག་ཆགས་ཡོད།

དེས་ན་སློབ་མ་ཁྱེད་རང་ཚོའི་མི་ཚེ་དེ་བཟང་པོ་ཞིག་བསྐྱལ་ན་བོད་མི་རིགས་

ཀྱི་ཞབས་འདེགས་སྒྲུབ་ཐུབ་པ་ཞིག་དང་། བོད་མི་རིགས་ཀྱི་རིག་གནས་དང་
གོ མ ས་གཤི ས ་བཟང་པོ ་ རྣམས་ཀྱང་འཛམ་གླི ང ་ཐོ ག ་སྟོན་ཐུབ་པ། གཞན་ལ་

དམི ག ས་དཔེ ་ བསྟན་ནས་འཛམ་གླི ང ་གཞན་དང་གཞན་ལའང་རི མ ་བཞི ན ་དེ འི ་
དམིགས་ལྟོས་ཡོང་ཐུབ་པའི་རེ་བ་ཡོད།

སྔར་ཤེས་རིག་ཚོགས་ཆེན་འཚོགས་སྐབས་ང་ཚོའི་ཤེས་ཡོན་སློབ་སྦྱོང་སྤྲོད་

ཐབས་དང་། རིགས་ལམ་སློབ་གཉེར་གྱི་ལམ་སྲོལ་རྣམས་རིམ་བཞིན་འཛམ་གླིང་
སྤྱིའི་སློབ་སྦྱོང་གི་ནང་དུ་ལེགས་སྐྱེས་ཕུལ་ཐུབ་པའི་རེ་བ་ཡོད་ཅེས་བརྗོད་རྒྱུ་བྱུང་
ལ། སྔ་ལོ་ཚན་རིག་ཚོགས་འདུའི་སྐབས་སུའང་ཚན་རིག་པ་ཞིག་གིས་ཁྱེད་རང་
ཚོའི་སློབ་སྦྱོང་སྤྲོད་སྟངས་དེ་རྒྱུ་མཚན་བཀོད་ཅིང་། རིགས་ལམ་གྱི་ཐོག་ནས་སློབ་

སྦྱོང་སྤྲོད་པ་རྣམས་འཛམ་གླིང་གི་སློབ་ཚན་གཞན་གྱི་ནང་དུ་འཁྱེར་ཐུབ་ཀྱི་མ་རེད་
དམ་ཞེས་སྐད་ཆ་དྲིས་བྱུང་། ཁོང་ཚན་རིག་པ་ཤེས་ཡོན་ཅན་ཞིག་ཡིན་པས། དེ་
དག་ལ་གཞི་ནས་དོ་སྣང་ཡོང་གི་འདུག

94

༧གོང་ས་༧སྐྱབས་མགོན་ཆེན་པོ་མཆོག

དེ་བཞིན་འདི་ལོར་འབྲས་སྤུངས་སུ་ཚན་རིག་ཚོགས་འདུའི་སྐབས་ཚན་ཪིག་

པ་བཅུ་གྲངས་ཤིག་ཡོད་པའི་ཁྲོད་ནས་སྔར་ཚན་རིག་ཚོགས་འདུར་ཡོང་མྱོང་མེད་

པའི་ཨ་རི་ནས་ཡིན་པའི་ཚན་རིག་པ་གསར་པ་ཞིག་ཡོད་ལ། ཚན་རིག་ཚོགས་
འདུའི་སྐབས་འཇང་དགུན་ཆོས་ཀྱི་ཉིན་མཐའ་མ་འཁེལ་ཞིང་། ཆོས་རར་ཚན་རིག་

པ་རྣམས་ལྟ་སྐོར་ལ་འཁྲིད་པ་དང་། རྗེས་སུ་ང་ཚོ་ཐུག་འཕྲད་བྱུང་སྐབས་ཚན་རིག་
པ་རྣམས་དབྱིངས་འཕར་བ་དང་། རྟགས་གསལ་གཏོང་ལུགས་དང་། རྟགས་གསལ་

གྱི་ནང་དོན་སྐད་སྒྱུར་གྱིས་ཤེས་རྟོགས་བྱུང་རྗེས་རྒྱ་ཆེ་ལ་གཏིང་ཟབ་པ་དང་། དེ་
ཡང་རིགས་པའི་ལམ་ནས་བརྡར་ཤ་བཅད་པ་སོགས་ཧ་ཅང་ཡག་པོ་འདུག་ཅེས་

དགའ་མོ ས ་ཆེ ན ་པོ ་ བྱེ ད ་པ་མ་ཟད། ཚན་རི ག ་པ་རྣམས་ཡི ད ་དབང་ཡོ ངས་སུ་
འཕྲོགས་འདུག སྤྱིར་བཏང་གི་སློབ་གྲྭ་ཞིག་ཏུ་བསྐྱོད་ན་སློབ་སྦྱོང་ཡག་པོ་དང་།
ཚགས་ཚུད་པོ་འདུག་ཅེས་པ་དེ་ཙམ་བརྗོད་པ་ཞིག་ལས། དམིགས་བསལ་གྱི་
བསྟོད་བསྔགས་བྱ་རྒྱུ་མེད་ཀྱང་། གྲྭ་སའི་གནས་ཚུལ་ཤེས་རྟོགས་བྱུང་རྗེས་ཧ་ལས་

པའི་དགའ་མོས་བྱེད་ཀྱི་འདུག དེ་རྗེས་ང་ཚོ་ཚན་རིག་ཚོགས་འདུ་འཚོགས་སྐབས།
ཚན་རིག་པའི་ཁྲོད་དུ་གཟུགས་པོ་རིང་པོ་ཞིག་ཡོད་པ་ཁོང་གིས། ཚན་རིག་པ་ནང་

ཁུལ་དུ་བགྲོ་གླེང་བྱེད་སྐབས་ཀྱང་རྟགས་གསལ་གཏོང་སྟངས་ལ་དབྱིངས་བཞུགས་
པ་དང་། ཉམས་དང་བཅས་ཏེ་ལག་པ་བརྡབས་ནས་བགྲོ་གླེང་བྱེད་ཀྱི་འདུག ཚན་

རིག་པ་དེ་དག་གིས་ཧ་ཅང་དགའ་མོས་བྱེད་ཀྱི་འདུག་པས། དེ་དག་ནི་ང་ཚོ་བོད་
པའི་གཟི་བརྗིད་ཡིན།

95

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཇ༽ དཔལ་ནཱ་ལེནྡྲའི་ཆོས་བརྒྱུད་དང་། བོད་ཀྱི་སྐད་ཡིག

ཡང་རི་མོ་དང་ལོ་རྒྱུས་འབྲི་མཁན་ངོ་ཤེས་རྒྱ་རིགས་ཤེས་ཡོན་ཅན་ཞིག་

ཡོད་པ་ཁོང་ཐེངས་ཁ་ཤས་ཐུག་མྱོང་ཡོད་ཅིང་། ཁོང་རང་ཉིད་བཙོན་ཁང་ནང་དུས་
ཡུན་གང་འཚམ་བསྡད་མྱོང་བ་ཞིག་རེད། ཐེངས་གཅིག་ང་གཉིས་དྷ་སར་ཐུག་འཕྲད་
ཆེད་ཁོང་རང་རྒྱ་གར་དུ་སླེབས་ཤིང་། སྐབས་དེར་བཤད་གྲྭ་ཁག་གི་སློབ་གཉེར་
བྱེད་སྟངས་མཐོང་ཐོས་བྱུང་སྟེ། ཏཱ་ལའི་བླ་མས་བོད་གངས་ཅན་གྱི་ཆོས་དེ་དཔལ་ནཱ་

ལེནྡྲའི་ཆོས་བརྒྱུད་དྲི་མ་མེད་པ་ཡིན་ཞེས་གསུང་གི་ཡོད། ནཱ་ལེནྡྲའི་ཆོས་བརྒྱུད་དེ་

ལོ ་ ངོ ་ སྟོང་ཕྲག་ལྷག་རི ང ་འཆད་རྩོ ད ་རྩོ མ ་གསུམ་གྱི ་ ཐོ ག ་ནས་འཛི ན ་སྐྱོང་སྤེལ་
གསུམ་བྱེད་ལུགས་ད་ལན་དངོས་སུ་མཐོང་བྱུང་ཞེས་བརྗོད་ཀྱི་འདུག ང་ཚོའི་སློབ་
གཉེར་བྱེད་སྟངས་ལ་ཁོང་ཚོའི་རིགས་མང་པོ་ཞིག་ཧ་ལས་འགྲོ་གི་འདུག

དགེ་བཤེས་དམ་བཅའ་བཞག་པར་ལོ་ངོ་ཉི་ཤུ་ལྷག་རིང་གཞུང་ལུགས་ཁག་ལ་

སློབ་གཉེར་བྱེད་དགོས་པ་དང་། སྔར་བོད་དུ་གྲྭ༌ཚོགས་ཆེན་པོ་ཡིན་སྟབས་ལོ་ངོ་
སུམ་ཅུ་ལྷག་ཙམ་རིང་སློབ་གཉེར་བྱེད་སྲོལ་ཡོད་ལ། དེང་སྐབས་ཀྱང་ལོ་ངོ་ཉི་ཤུ་རྩ་
གྲངས་རིང་སློབ་གཉེར་བྱེད་བཞིན་ཡོད། དཔེར་ན་ལ་དྭགས་སོགས་ནས་ཡོང་བའི་

གྲྭ་རྒྱུན་ཕལ་མོ་ཆེ་རྣམས་ཀྱང་ལོ་ངོ་ཉེར་གཉིས་དང་ཉེར་གསུམ་ཙམ་རིང་སློབ་
གཉེར་བྱས་པ་ཤ་སྟག་རེད་འདུག དུས་ཡུན་དེ་དག་རིང་མགོ་ཁ་དོག་དཀར་དམར་

ནས་བཟུང་མཇུག་མཛོད་འདུལ་བར་འདི་ལྟར་དུ་སློབ་གཉེར་བྱས་ནས་འགྲོ་བཞིན་
ཡོད། དེར་བརྟེན་བློ་གཟུ་བོར་གནས་པའི་མཁས་པ་རྣམས་ཀྱིས་དམིགས་བསལ་

གྱི་དོ་སྣང་དང་ཧ་ཅང་དགའ་མོས་བྱེད་བཞིན་འདུག དེ་ནི་ང་ཚོ་བོད་མི་རིགས་ཀྱི་

96

༧གོང་ས་༧སྐྱབས་མགོན་ཆེན་པོ་མཆོག

སྤོབས་པ་སྐྱེ་འོས་པ་ཞིག་རེད་འདུག

སློབ་སྦྱོང་དེ་དག་ཀྱང་བོད་སྐད་ཀྱི་ཐོག་ནས་བྱེད་བཞིན་པ་སྟེ། སྔགས་ཀྱི་ཆོ་

ག་གཏོང་སྐབས་ལེགས་སྦྱར་ཀྱི་སྐད་རེ་ཟུང་ཡོད་པ་ལས། དེ་མིན་བོད་སྐད་ཁོ་ནའི་

ཐོག་ནས་རང་མགོ་ཡོངས་སུ་ཐོན་ནས་འགྲོ་བཞིན་ཡོད། དེང་སྐབས་ནང་ཆོས་ལ་དོ་
སྣང་བྱེད་མཁན་གྱི་ཕྱི་རྒྱལ་ཡུལ་གྲུ་ཁག་གི་མི་རིགས་རྣམས་ནས་བོད་ཡིག་དང་
བོད་སྐད་ལ་དོ་སྣང་ཆེན་པོ་བྱེད་བཞིན་ཡོད། དེ་ནི་བར་སྐབས་བྱུང་བ་ཞིག་མིན་པར་

མཁས་པའི་རིགས་རྣམས་ལོ་ངོ་བཞི་བཅུ་ལྔ་བཅུའི་གོང་ནས་དོ་སྣང་བྱེད་པ་དང་།
དེ་ཡང་དཔེ་ཆ་སྒྱུར་མཁན་རྣམས་ནང་པའི་བསྟན་བཅོས་རྒྱ་ཡིག་ཏུ་བསྒྱུར་བ་དང་།
བོད་ཡིག་ཏུ་བསྒྱུར་བ་ཕན་ཚུན་བསྡུར་ཚེ་བོད་ཡིག་ཐོག་བསྒྱུར་བ་རྣམས་གོ་བ་

གསལ་ཞིང་། ལེགས་སྦྱར་གྱི་གཞུང་དང་མཐུན་པ། སྒྱུར་གཞན་ལས་ལེགས་པ་
འདུག་ཅེས་བརྗོད་ཀྱི་འདུག དཔེར་ན། ཤེས་རབ་སྙིང་པོར་མཚོན་ན། རྒྱ་གར་ནས་

རྒྱ་ནག་ཏུ་དར་བ་དང་། རྒྱ་ནག་བརྒྱུད་ནས་ཉི་ཧོང་དང་། ཀོ་རི་ཡ། ཝི་ཏི་ནམ་
སོགས་སུ་དར་ཁྱབ་བྱུང་ཞིང་། དེ་དག་ཚང་མས་ཤེས་རབ་སྙིང་པོ་འདོན་བཞིན་
ཡོད། རྒྱ་ཡིག་གི་ཐོག་ཏུ་ཡོད་པའི་ཤེས་རབ་སྙིང་པོ་དེར། ཕུང་པོ་ལྔ་པོ་དེ་དག་ཀྱང་

རང་བཞིན་གྱིས་སྟོང་པ་རྣམ་པར་ལྟའོ། །ཞེས་པའི་ཀྱང་སྒྲ་དེ་མེད། བོད་ཡིག་གི་

ཤེས་རབ་སྙིང་པོར། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པ་རྣམ་པར་
ལྟའོ། །ཞེས་པའི་ཀྱང་སྒྲ་དེ་ཡོད། ལེགས་སྦྱར་གྱི་རྩ་བའི་གཞུང་གི་ནང་དུའང་ཀྱང་སྒྲ་

དེ་ཡོད། རྒྱ་ཡིག་གི་ནང་དུ་ཀྱང་སྒྲ་མེད་སྟབས། དེ་སྔ་ལོ་ངོ་སྟོང་ཕྲག་གི་གོང་རོལ་
ནས་བོད་དུ་ནང་ཆོས་མ་དར་བའི་སྔ་རོལ་ནས་རྒྱ་ནག་ལ་ནང་ཆོས་དར་ཟིན་པས།

97

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཕལ་ཆེར་ལོ་ངོ་སྟོང་ཕྲག་གཉིས་ཙམ་གྱི་གོང་ནས་རྒྱ་ནག་ལ་ནང་ཆོས་དར་ཡོད་པ་
བརྗོད་ཆོག་པ་ཡིན། ཕུང་པོ་ལྔ་པོ་དེ་དག་ཀྱང་། ཞེས་པའི་ཀྱང་སྒྲ་མེད་པར་ཕུང་པོ་
ལྔ་པོ་དེ་དག་རང་བཞིན་གྱིས་སྟོང་པ་རྣམ་པར་ལྟའོ་ཞེས་དེ་རང་འདོན་ནས་ལོ་ངོ་

སྟོང་ཕྲག་རིང་བསྡད་ཡོད། ཀྱང་སྒྲའི་ཚིག་དེ་གནད་འགག་ཧ་ཅང་ཆེན་པོ་ཆགས་
ཡོད། ཕུང་པོ་ལྔ་པོ་དེ་དག་ཀྱང་། ཞེས་བརྗོད་སྐབས་ཕྱོགས་གཅིག་ནས་གང་ཟག་

རང་བཞིན་གྱིས་མ་གྲུབ་པ་མ་ཟད། གང་ཟག་གང་དུ་འདོགས་པའི་གཞི་ཕུང་སོགས་
ཀྱང་རང་བཞིན་གྱིས་མ་གྲུབ་པ་རེད་ཅེས་གོ་ཡོང་གི་ཡོད།

ཡང་གོ་དོན་གཞན་ཞིག་སྟེ། འཁོར་ལོའི་དང་པོའི་སྐབས་སུ་གང་ཟག་བདག་

མེད་གསུངས་པ་ལས་ཆོས་ཀྱི་བདག་མེད་གསུངས་མེད། འཁོར་ལོ་དང་པོའི་སྐབས་

སུ་གང་ཟག་གི་བདག་མེད་གསུངས་པ་མ་ཟད། འཁོར་ལོ་བར་པའི་སྐབས་སུ་ཕུང་
པོ་ལྔ་པོ་དེ་དག་ཀྱང་རང་བཞིན་གྱིས་མེད་པར་གསུང་གི་ཡོད་ཅེས་པའི་ཚིག་དེར་
ནུས་པ་ཧ་ཅང་ཆེན་པོ་ཡོད། དེ་ལྟ་བུའི་ནུས་པ་ཡོད་པའི་ཀྱང་སྒྲའི་ཚིག་དེ་བོད་ཡིག་
ནང་དུ་མ་གཏོགས་རྒྱ་ཡིག་གི་ཤེས་རབ་སྙིང་པོའི་ནང་མེད། འདི་ལྟར་དཔྱད་ཞིབ་

དང་བསམ་བློ་བཏང་ན་ཡིག་འབྲུ་གཅིག་ཡིན་ནའང་། དོན་གྱི་ཆ་ལ་ཁྱད་པར་ཧ་ཅང་
ཆེན་པོ་ཡོད།

དེས་ན་ང་ཚོ་བོད་སྐད་ཐོག་བསྒྱུར་བའི་གཞུང་ལུགས་རྣམས་ཧ་ཅང་གཏིང་ཟབ་

པོ་སོགས་དངོས་གནས་ཧ་ལས་དགོས་པ་ཞིག་རེད། དེ་ནི་ང་ཚོ་བོད་མི་རིགས་ཀྱི་

སྤོབས་པ་བྱེད་འོས་པ་ཞིག་དང་། རང་ཉིད་ཀྱི་སྐད་འདི་ལྟ་བུའི་ཕྱུག་པོ་ཡོད་པ་
མཚོན་ཐུབ་པ་ཞིག་ཡིན། བོད་པའི་ཆོས་དང་རིག་གཞུང་ལ་དོ་སྣང་དེ་ཙམ་མེད་ན།

98

༧གོང་ས་༧སྐྱབས་མགོན་ཆེན་པོ་མཆོག

བོད་རིགས་ཡིན་ཀྱང་དབྱིན་ཇི་ཁོ་ནར་དབྱིངས་བཞུགས་པ་དང་། དབྱིན་ཇིའི་དེབ་
ནང་ཡོད་པ་རྣམས་ལ་ངོ་མཚར་སྐྱེས་པ་ལས། རང་གི་མི་རིགས་ཀྱི་སྐད་ཡིག་ཐོག་

ཡོད་པའི་གཞུང་བཟང་ལ་དོ་སྣང་མ་བྱས་པར། དེང་སྐབས་ནུབ་ཕྱོགས་པའི་ཤེས་
ཡོན་ཅན་དང་། ཚན་རིག་པ་སྙན་གྲགས་ཅན་གྱི་ཁྲོད་ནས་ཀྱང་དོ་སྣང་བྱེད་པའི་རིག་

གཞུང་རྣམས་རིན་ཐང་ལ་མི་བརྩི་བར་རྗེས་ལུས་ལྟ་བུར་ངོས་འཛིན་བྱེད་བཞིན་
ཡོད། དེར་ཁག་མེད།

ཉ༽ དགོན་སྡེ་རྣམས་སློབ་གཉེར་ཁང་དུ་སྒྱུར་ཐབས།

ང་ཚོའི་སྤྱི་ཚོགས་ནང་ཆོས་ཞེས་བརྗོད་སྐབས་ཞབས་བརྟན་སྒྲུབ་པ་དང་།

འདོན་པ་བཏོན་པ། སྡུག་ཤོས་ཤིག་ནི་རྔ་བརྡུང་། སྦུབ་དཀྲོལ། འཆམ་འཁྲབ་པ་ལྟ་བུ་
དང་། འཆམ་གྱི་འབག་ཀྱང་ནིའུ་ཛི་ལན་ཌི་ (New Zealand) དང་། ཨོ་སི་ཀྲི་ལི་ཡ།
(Australia)

དེ་བཞིན་ཨིན་རྡུ་ནི་ཤི་ཡ།

(Indonesia)

ཨབ་ཕི་རི་ཀ་

(Africa)

སོགས་སུའང་ཁྱད་མཚར་དེ་རིགས་གྱོན་པ་ལྟ་བུ་ཡོང་གི་ཡོད། དེ་བཞིན་ང་ཚོའི་

འབག་རྣམས་ཀྱང་དེ་དག་དང་འབྲེལ་བ་ཡོད་མི་སྲིད་པ་ཨེ་ཡིན་སྙམ། དེ་རིགས་ནི་
གཟི་བརྗིད་ཆེ་བ་ལྟ་བུ་གང་ཡང་མེད།

དཔལ་ནཱ་ལེནྡྲའི་གཙུག་ལག་ཁང་ཆེན་པོའི་ནང་འཆམ་འཁྲབ་པ་ལྟ་བུ་བློ་ངོར་

གཏན་ནས་འཆར་གྱི་མི་འདུག དེ་ཡང་དཔལ་ནཱ་ལེནྡྲའི་མགོན་པོ་ཀླུ་སྒྲུབ་སོགས་
བཞུགས་གྲལ་བསྒྲིགས་ནས་མགོན་པོ་ཀླུ་སྒྲུབ་ཀྱིས་ཌ་མ་རུ་དཀྲོལ་བ་དང་། ཨརྱ་

དེ་བས་སྦུག་དཀྲོལ། སློབ་དཔོན་སངས་རྒྱས་བསྐྱངས་ཀྱིས་རྔ་ཆེན་པོ་ཞིག་བརྡུང་
བ་ལྟ་བུ་བློ་ངོར་གཏན་ནས་འཆར་གྱི་མི་འདུག

99

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བོད་ཀྱི་དགོན་པ་ཞེས་བརྗོད་སྐབས། རྔ་ཆེན་བརྡུང་བའི་ལྡིང་སྒྲ་དང་བཅས་

པའི་རྣམ་པ་ཞིག་བློ་ངོར་འཆར་གྱི་ཡོད། དེ་ནི་ཡག་རྟགས་ཡིན་མིན་ལ་བསམ་བློ་
བཏང་ན། གཟབ་གཟབ་མ་བྱས་ན་དྲི་བ་ཆེན་པོ་ཞིག་སླེབས་ཀྱི་ཡོད། སྔ་ལོ་ངོས་

ནས་ལ་དྭགས་སུ་དེའི་སྐོར་བརྗོད་རྒྱུ་བྱུང་། དགོན་པ་རྣམས་ཀྱིས་ཇི་ལྟར་བྱེད་
དགོས་སམ་ཞེ་ན། དགོན་པ་ཞེས་པའི་མིང་ཚིག་འདི་མིའི་རྣ་བར་ཐོས་མ་ཐག་དེ་ནི་

སློབ་གཉེར་ཁང་ཡིན་བསམ་པ་བློ་ངོར་འཆར་བ་ཞིག་དགོས་པ་ལས། དགོན་པ་
ཞེས་བརྗོད་མ་ཐག་བློ་ངོར་དགེ་འདུན་པ་གང་འཚམ་ཞིག་ཚོགས་འཚོགས་པ་དང་།
མང་འགྱེད་བཞེས་པ་དང་། ཞལ་འདོན་གནང་ནས་བཞུགས་པ་ལྟ་བུ་ཞིག་ང་ཚོའི་བློ་
ངོར་འཆར་གྱི་ཡོད།

འོན་ཀྱང་། འབྲས་སྤུངས་ཞེས་བརྗོད་སྐབས་ལམ་སེང་སློབ་གཉེར་ཁང་ཞིག་

ཡིན་པ་བློ་ངོར་འཆར་གྱི་ཡོད། དེ་བཞིན་གདན་ས་སེ་འབྲས་དགའ་གསུམ་གྱིས་

མཚོན་བཤད་གྲྭ་ཆེན་པོ་རྣམས་ཀྱི་མིང་ཐོས་མ་ཐག་སློབ་གཉེར་ཁང་ཡིན་པ་ཞིག་བློ་

ངོར་འཆར་གྱི་ཡོད། རིས་སུ་མ་ཆད་པའི་དགོན་སྡེའམ་ཆོས་སྒར་ཁག་ཚང་མ་སློབ་
གཉེར་ཡོད་པ་ཞིག་དང་། རིམ་བཞིན་སྤྱི་ཚོགས་ཐོག་དགོན་པ་དེ་དང་དེའི་མིང་ཐོས་
མ་ཐག་དེ་ནི་སློབ་གཉེར་ཁང་ཞིག་ཡིན་སྙམ་པ་དང་། དངོས་གནས་སློབ་གཉེར་བྱ་

འདོད་ཡོད་པ་ཞིག་ཡིན་ན་དེ་དག་ལ་འགྲོ་དགོས་བསམ་པ་ཞིག་བློ་ངོར་འཆར་ཐུབ་

པ་ཞིག་བཟོ་དགོས་པ་ཡིན། ཚང་མ་ང་རང་ཚོས་འཐུས་ཤོར་དུ་བཏང་ཡོད། ང་ཚོས་
ཆེ་ས་རྣམས་ཁག་པོ་ཡིན་སྟབས་སྣང་མེད་དུ་འཇོག་པ་དང་། ཆུང་རིགས་རྣམས་

ཀྱང་འཇིག་རྟེན་ཆོས་བརྒྱད་འདྲེས་པ་དང་། གསེར་གྱི་དུང་མཐོང་མྱོང་མེད་པ་ལས།

100

༧གོང་ས་༧སྐྱབས་མགོན་ཆེན་པོ་མཆོག

རྒྱུ་འབྱོར་ཅུང་ཟད་ཡོད་ཚེ་གསེར་གྱི་རྒྱ་གླིང་དང་རྐང་དུང་བཟོ་བ། གཞན་ཡང་
མཆོད་རྫས་རྫིག་པོ་རྒྱག་པ་སོགས་ནི་རྒྱུ་ངོམ་བྱེད་ས་ཞིག་ཀྱང་ཆགས་ཡོད། དོན་
དངོས་ངོམ་རྒྱུའི་རྒྱུ་ནི།

དད་པའི་ནོར་དང་ཐོས་པའི་ནོར། །
ཁྲེལ་ཡོད་ངོ་ཚ་ཤེས་པའི་ནོར། །

ཞེས་གསུངས་པ་ལྟར། འཕགས་པའི་ནོར་བདུན་རང་གི་གཤིས་རྒྱུད་ལ་ཡོད་

དགོས་པ་དང་། འཕགས་པའི་ནོར་བདུན་ཡོད་ན་དངོས་གནས་ཕྱུག་པོ་ཡིན། སྤྱིར་
བཏང་གི་ཆ་ནས་ཤེས་ཡོན་ཚད་མཐོན་པོ་ཡོད་པ་ཞིག་ཡིན་ན་ཕྱུག་པོ་ཡིན་ལ།

ཤེས་ཡོན་གང་ཡང་མེད་པར་གཞུང་ལུགས་ཁག་ནས་གསུངས་པ་ལྟར། བོང་བུའི་
སྐེ་ལ་གསེར་གྱི་དོམ་དོམ་བཏགས་པ་ལྟ་བུ་ཆགས་ན་སྙིང་པོ་གང་ཡང་མེད།

ཏ༽ དུས་རབས་ཉེར་གཅིག་པའི་བོད་མིའི་ཆ་རྐྱེན།

དེས་ན་ཁྱེད་རང་ཚོས་དུས་རབས་ཉེར་གཅིག་པའི་བོད་པ་ཚད་ལྡན་ཞིག་ཡོང་

བ་ལ་ཡ་རབས་སྤྱོད་བཟང་དང་། དྲང་པོ་དྲང་བཞག་བྱེད་དགོས་མ་ཟད། དེ་དག་ཀྱང་

ཕ་མས་བརྗོད་ཀྱི་འདུག་ཅེས་ལམ་སྲོལ་དང་གོམས་གཤིས་ཁོ་ནའི་དབང་དུ་མ་སོང་
བར་རྒྱུ་མཚན་ལ་ཁུངས་བཏུགས་ནས་ཚན་རིག་དང་འབྲེལ་བའི་ཐོག་ནས་འགྲེལ་

བརྗོད་བྱ་རྒྱུ་ཡོད་པ་ཞིག་བྱུང་ན། དུས་རབས་གཉེར་གཅིག་པའི་ནང་བོད་པའི་རིག་

གཞུང་དེ་ཡང་རྒྱུ་མཚན་ལྡན་ཞིང་། གཟི་བརྗིད་ལྡན་པའི་ཐོག་ནས་འཛིན་སྐྱོང་དང་
བདག་ཉེར་བྱེད་ཐུབ་པ་ལས། དེ་མིན་ཧ་ཅང་ཁག་པོ་ཡིན།

ང་ཚོ་རྒྱ་གར་དུ་འབྱོར་ནས་ལོ་ངོ་ལྔ་བཅུ་ང་བཞི་ཙམ་ཕྱིན་པའི་རིང་ལ་ཐོག་

101

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མར་ཆོས་དང་རིག་གཞུང་ལ་དོ་སྣང་དེ་ཙམ་མེད་པ་ལྟ་བུ་དང་། སྐབས་དེར་ང་ཚོས་
ནུས་པ་གཙོ་བོ་དེང་དུས་ཀྱི་སློབ་སྦྱོང་སྤྲོད་རྒྱུའི་ཐོག་ལ་རིག་པ་བསྒྲིམས་ཡོད། དེ་

དང་ཆབས་ཅིག་སློབ་གྲྭ་ཁག་ཏུ་ཆོས་དགེ་བཙུགས་ཡོད། དཔེར་ན་དོལ་རྒྱལ་རྗེས་

འབྲང་པས་བསད་པ་རིགས་ལམ་སློབ་གཉེར་ཁང་གི་རྒན་བློ་བཟང་རྒྱ་མཚོ་ལྟ་བུ་མ་
སུ་རིའི་ཆོས་དགེ་ཡིན་ཞིང་། སྐབས་དེར་ངོས་རང་མ་སུ་རིར་འབྱོར་སྐབས་སློབ་
ཕྲུག་རྣམས་ཀྱིས་རྟགས་གསལ་བཏང་སྟེ་ཧ་ཅང་ཡག་པོ་འདུག ལམ་སྲོལ་དེ་མུ་

མཐུད་གནས་ཐུབ་ཡོད་ཚེ་ལོ་ངོ་ལྔ་བཅུ་ལྷག་ཕྱིན་རྗེས་དེང་སྐབས་གང་འཚམ་གྱི་

གྲུབ་འབྲས་མི་འདྲ་བ་ཞིག་ཐོན་ངེས་པ་ཡིན་ནའང་། སློབ་གྲྭའི་འགོ་ཁྲིད་རྣམས་ཀྱིས་

དོ་སྣང་མེད་པ་དང་། དེ་བཞིན་ཆོས་དགེ་རྣམས་ཀྱིས་ཀྱང་སྙན་ངག་སུམ་རྟགས་སློབ་
ཁྲིད་བྱེད་པ་དང་། སངས་རྒྱས་ཆོས་ཚོགས་མ་འདོན་སྟངས་སློབ་པ། དེ་དག་གི་
བསམ་བྱ་སྒོམ་བྱ་ལྟ་བུ་ཁྲིད་པ་ལས། རྩ་བའི་ནང་ཆོས་ཀྱི་གཞི་བདེན་གཉིས་ལས་

བརྩམས་ཏེ་བདེན་བཞིའི་རྣམ་གཞག་དང་། མཆོག་གསུམ་ངོ་སྤྲོད་བྱ་རྒྱུ་སོགས་
མེད་པར་འདི་ལྟར་དུ་ཕྱིན་ཡོད། ད་ནི་ཚང་མ་ཚར་བ་རེད། དུས་ཚོད་འཐུས་ཤོར་དུ་

ཕྱིན་པ་རྣམས་བསྐྱར་ལོག་བྱ་རྒྱུ་མེད་པས་བྱ་ཐབས་ཟད་པ་རེད། ད་དུང་འདི་ལྟར་དུ་
ཕྱིན་ན་ཉེན་ཁ་ཧ་ཅང་ཆེན་པོ་ཡིན།

མདོར་ན། བོད་མི་རིགས་ཀྱི་རྣམ་པ་མཚོན་པའི་ཆ་རྐྱེན་གཙོ་བོ་གཅིག་ནི་ནང་

པའི་ལྟ་སྤྱོད་གཉིས་ཡིན། ངོས་ནས་ནམ་རྒྱུན་བརྗོད་བཞིན་པ་ལྟར་ལྟ་བ་རྟེན་འབྱུང་
དང་། སྤྱོད་པ་འཚེ་བ་མེད་པ་གཉིས་ནི་ཧ་ཅང་གལ་འགངས་ཆེན་པོ་ཡིན། རང་ཉིད་

ནང་པ་སངས་རྒྱས་པའི་ལྟ་སྤྱོད་གཉིས་ཀྱི་འཚོ་བ་དང་ལྡན་པའི་ཐོག་ནས་མི་ཚེ་

102

༧གོང་ས་༧སྐྱབས་མགོན་ཆེན་པོ་མཆོག

བསྐྱལ་ན་རང་ཉིད་སྐྱིད་པ་དང་། སྤྱི་ཚོགས་ལ་ཕན་པ། བོད་མི་རིགས་ཀྱི་རྣམ་པ་
རྒྱུན་འཛིན་བྱ་རྒྱུར་ཡང་ཕན་ཐོགས་ཡོད། དེ་དག་གལ་གནད་ཆེ་བས་ཁྱེད་རང་ཚོའི་
སེམས་སུ་བཅངས་དགོས། འདི་གཅིག་བརྗོད་འདོད་བྱུང་།

ངོས་ནས་ཀུ་རེ་དང་བཅས་ཏེ་ཕྱི་རྒྱལ་ཁག་གི་གཞོན་སྐྱེས་རྣམས་ལ་འདི་ལྟར་

བརྗོད་ཀྱི་ཡོད། གཞོན་སྐྱེས་རྣམས་ལ་གོ་སྐབས་ཡོད་པ་དང་། དུས་རབས་ཉེར་

གཅིག་པ་ནས་ལོ་ངོ་བཅུ་གསུམ་འདས་ཟིན་པ་ལས་འཕྲོས་ལོ་བརྒྱད་ཅུ་གྱ་བདུན་
ཡོང་རྒྱུར་བསྡད་ཡོད། དུས་རབས་ཉེར་གཅིག་པའི་དུས་མཇུག་ཏུ་སླེབས་སྐབས།

འཛམ་གླིང་འདི་མི་འདྲ་བ་ཞིག་ཡོང་བ་བྱེད་དགོས་ལ། དེ་ལྟར་ཡོང་སྲིད་པ་ཞིག་ཀྱང་
ཡིན། དེར་བརྟེན་སྐབས་དེར་ང་ཚོ་ཤི་འགྲོ་གི་རེད། གཞོན་སྐྱེས་རྣམས་ཀྱིས་ད་ལྟ་
ནས་ཤུགས་རྒྱག་དགོས་ཞེས་བརྗོད་རྒྱུ་བྱུང་།

ཡེ་ཤུའི་ཆོས་པ་རྣམས་གཅིག་བྱས་ན་ལྷ་ཡུལ་དུ་སྐྱེ་སྲིད་པ་དང་། ལྷ་ཡུལ་དུ་

སྐྱེས་ན་སྐབས་དེར་ལྷ་ཡུལ་ནས་འཛམ་གླིང་ཐོག་དུས་རབས་ཉེར་གཅིག་པའི་མི་
རྣམས་ཀྱིས་ཇི་ལྟར་བྱེད་མིན་ལ་མར་ལྟ་གི་ཡིན། ཉེ་ཆར་ཨོ་སེ་ཀྲི་ལི་ཡར་
tralia)

རྩེད་མོ་བཅས་ཏེ། གཅིག་བྱས་ན་

(Hell)

(Aus-

ཧལ་ནས་དགོངས་པ་ཞུས་ཏེ་

འཛམ་གླིང་ཐོག་ཡོང་སྟེ་གང་ཞིག་བྱེད་མིན་ལ་ལྟ་བར་ཡོང་གི་ཡིན་ཞེས་བརྗོད་རྒྱུ་
བྱུང་།

སྐབས་དེར་ང་ནི་ཤི་འགྲོ་གི་རེད། དེར་བརྟེན་ངས་མཐོང་གི་མ་རེད། འོན་ཀྱང་

ང་ཚོའི་བསམ་བློ་དེ་འཆར་ཅན་ཁོ་ནར་མ་བསྡད་པར་བསམ་བློ་རྒྱ་སྐྱེད་ནས་གོང་
ཞུས་ལྟར། ང་ཚོ་བོད་པ་ཁོ་ནར་བསམ་བློ་བཏང་ནས་མི་སྡོད་པར་བོད་པ་འཛམ་གླིང་

103

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འདིའི་ཐོག་ཡོད་སྟབས། འཕྲལ་དུ་འབྲེལ་བ་ཡོད་པ་རྒྱ་དཀར་ནག་གཉིས་ཡིན། དེ་

གཉིས་ལ་ང་ཚོས་ལེགས་སྐྱེས་འབུལ་ཐུབ་པ་རྣམས་ཇི་ལྟར་བྱས་ཏེ་འབུལ་ཐབས་
དང་། དེ ་ ཡང་ཆོ ས ་ལུགས་སྤེལ་བ་དང་ཆོ ས ་ལུགས་བསྒྱུར་རྒྱུའི ་ སྐད་ཆ་མི ན ་

པར༌བཟང་པོའི་སྤྱོད་པ་རྣམས་གཞན་ལ་མིག་དཔེ་སྟོན་ཐུབ་པ་ཞིག་དང་། མཉམ་དུ་
ལོངས་སྤྱོད་བྱེད་ཐུབ་པ་ཞིག་བྱ་རྒྱུ་དེ་ཧ་ཅང་གལ་གནད་ཆེན་པོ་ཡིན། དེ་ལྟར་ཡོང་

ཐབས་ལ་ང་ཚོ་འདིར་ཚོགས་པ་རེད། དེང་དུས་ཀྱི་ཤེས་ཡོན་ཁོ་ནས་འགྲིགས་ཀྱི་
ཡོད་ཚེ། སློབ་གྲྭར་སླར་བཞིན་སློབ་སྦྱོང་བྱས་ན་སྐྱོན་གང་ཡང་མེད།

ཕྱི་ལོ་ ༢༠༠༧ ནས་བཟུང་ཆེད་མངགས་འགྲོ་སོང་བཏང་སྟེ་མཉམ་རུབ་བྱེད་

པའི་དགོས་དོན་གཙོ་བོ་ནི། དེ་ལྟ་བུའི་བོད་མི་ཡ་རབས་སྤྱོད་བཟང་ཅན་ཞིག་ཡོང་
ཐབས་དང་། དེ་ཡང་རྒྱུ་མཚན་ཤེས་ཤིང་། སེམས་ལ་ངེས་པ་ཐོབ་པའི་ཐོག་ནས་མི་

ཡ་རབས་སྤྱོད་བཟང་ཡོང་རྒྱུའི་ཆེད་དུ་ཁྱེད་རང་ཚོ་དང་གོ་བསྡུར་བྱ་རྒྱུར་དམིགས་
ནས། ཐོག་མར་བསམ་བློའི་རྒྱུ་ཆ་ཞིག་སྤྲོད་ཀྱི་ཡོད་པས། ཁྱེད་རང་ཚོའི་སེམས་ལ་
ངེས་པ་བྱ་རྒྱུ་དེ་གལ་ཆེན་པོ་ཡིན།

ཐ༽ སྐྱེ་བ་སྔ་ཕྱི་འདོད་མིན་དང་དེ་དག་གི་དགེ་སྐྱོན།

མཐའ་གཅིག་ཏུ་སྐྱེ་བ་སྔ་ཕྱི་ཁས་ལེན་མིན་སོགས་ནི་རང་ཉིད་ཀྱིས་བསམ་བློ་

གཏོང་དགོས་པ་ཞིག་ཡིན། ནང་པའི་གཞི་རྩའི་ཆ་ནས་བརྗོད་ན་དེ་དག་ཧ་ཅང་གལ་

གནད་ཆེན་པོ་ཡིན། སྐྱེ་བ་སྔ་ཕྱི་ཁས་མི་ལེན་ཞིང་ཡིད་ཆེས་མེད་མཁན་རྣམས་
མཐར་གཏུགས་ན་རང་ཤེད་དང་། རང་ལྟ་མཆོག་འཛིན་གྱིས་ང་ཡིད་ཆེས་མེད་ཅེས་

པ་དེ་རང་ཡིན་པ་ལས། སྐྱེ་བ་སྔ་ཕྱི་མེད་པའི་སྒྲུབ་བྱེད་བཀོད་ཐུབ་པ་ཞིག་གཏན་

104

༧གོང་ས་༧སྐྱབས་མགོན་ཆེན་པོ་མཆོག

ནས་མེད། ཚན་རིག་པ་ཞིག་ཡིན་ཀྱང་མཐོང་གི་མི་འདུག་ཅེས་བརྗོད་ཀྱི་ཡོད།

སྔར་ཕྱི་ལོ་ ༡༩༥༧ ཙམ་ལ་ཉིན་ཞིག་རྒྱ་མིའི་དམག་སྤྱི་ཕན་མིན་ཟེར་བ་ང་

ཐུག་འཕྲད་བྱེད་པར་སླེབས་ཤིང་། སྐབས་དེར་ང་ཚོ་སྐད་ཆ་བཤད་ནས་བསྡད་པ་
དང་། དུས་ཚོད་ལྷོད་ལྷོད་ཅིག་བྱུང་བས་ངོས་ནས་མི་ཞེས་པ་གང་འདྲ་ཞིག་ལ་

བརྗོད་ཀྱི་ཡོད་དམ་ཞེས་དྲིས་པར། ང་ཚོ་ལྟར་ན་སྨྲ་ཤེས་དོན་གོ་བ་མིའི་མཚན་ཉིད་
ལྟ་བུ་བརྗོད་རྒྱུ་ཡོད་ཀྱང་། ཁོང་ལ་དེ་ལྟར་གང་ཡང་བརྗོད་རྒྱུ་ུ མི་འདུག ཡང་སྐྱེ་བ་

སྔ་ཕྱི་ཡོད་དམ་ཞེས་དྲིས་པར། སྐྱེ་བ་སྔ་ཕྱི་མེད་ཅེས་བརྗོད་ཀྱི་འདུག རྒྱུ་མཚན་
གང་ཡིན་དྲིས་པར་མཐོང་རྒྱུ་མེད་ཅེས་བརྗོད་ཀྱི་འདུག འོ་ན་ཡོད་ཚེ་ཐམས་ཅད་

མཐོང་དགོས་སམ་ཞེས་དྲིས་པར། དེ་ཡང་མི་དགོས་ཞེས་བརྗོད་ཀྱི་འདུག་པས་ཁོ་
པའི་རྒྱུ་མཚན་གྱི་སྦོ་ཚང་མ་ལུགས་ཚར་སོང་། མ་མཐོང་ན་མེད་པས་ཁྱབ་པར་
ཐལ། ཞེས་བརྗོད་སྐབས་ཁོ་པས་དེར་ལན་འདེབས་བྱེད་ཐུབ་ཀྱི་མེད་ལ། ཡོད་ན་
ཐམས་ཅད་མཐོང་དགོས་པར་ཐལ། ཞེས་བརྗོད་སྐབས་མཐོང་མི་དགོས་ཞེས་བརྗོད་
སྐབས་ཁྱབ་པ་མེད་པ་ཆགས་ཟིན་པ་ཡིན།

དེར་བརྟེན་ཕལ་མོ་ཆེས་སྐྱེ་བ་སྔ་ཕྱི་མེད་ཅེས་པ་ནི། ཁ་སང་བརྗོད་པ་ལྟར།

དེང་སྐབས་ཡོ་རོབ་ནང་མི་བརྒྱ་ཆ་ཉི་ཤུ་རྩ་གྲངས་ཀྱིས་སྐྱེ་བ་སྔ་ཕྱི་ཡོད་པར་ཁས་
ལེན་བྱེད་ཀྱི་ཡོད། བསམ་བློ་རིམ་པར་བཏང་བ་དང་། ཡ་མཚན་གྱི་རིགས་བྱུང་

སྐབས་འགྲེལ་བཤད་བྱ་རྒྱུར། སྐྱེ་བ་སྔ་ཕྱི་ཁས་ལེན་ན་འགྲེལ་བཤད་བྱ་རྒྱུ་ཡོད་ལ།
དེ་ལྟར་ཁས་མི་ལེན་ན་འགྲེལ་བཤད་བྱ་རྒྱུ་གང་ཡང་མེད། འཇེན་གྱི་ཆོས་ལུགས་

གཅིག་པུའི་ཐོག་ནས་འགྲེལ་བཤད་བྱ་རྒྱུ་ཧ་ཅང་ཁག་པོ་ཡིན། དེ་ནི་སྤྱི་བཤད་ཙམ་

105

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཡིན།

ད༽ ནང་པའི་རྒྱལ་ཁབ་དང་ནང་པ་ནང་ཆོས།

ནང་པ་སངས་རྒྱས་པའི་ཆོས་ལ་པ་ལཱིའི་དང་། ལེགས་སྦྱར་གྱི་ཆོས་གཉིས་

ཡོད་པ་ལས། པ་ལཱིའི་ཆོས་བརྒྱུད་འཛིན་མཁན་ཐའེ་ལན་ཌི་དང་། འབར་མ་སོགས་

སུ་འདུལ་བའི་ཉམས་བཞེས་ཧ་ཅང་ཡག་པོ་ཡོད། སྡེ་པ་མི་འདྲ་བའི་ཐོག་ནས་དངོས་
བཅད་ཀྱི་ལྟུང་བའི་གྲངས་ཀར་ཅུང་ཟད་མི་འདྲ་བ་རེ་ཡོད་པ་ལས། དེ་མིན་ཧ་ཅང་
ཡག་པོ་ཡོད།

དེ་མིན་ལེགས་སྦྱར་གྱི་ཆོས་བརྒྱུད་ལ་མཚོན་ན། ཐོག་མར་རྒྱ་གར་ནས་རྒྱ་

ནག་ཏུ་དར་བ་དང་། རྒྱ་ནག་ནས་བཟུང་སྟེ་ཧ་ཅང་རྒྱ་ཆེན་པོར་དར་ཁྱབ་བྱུང་ཡོད།

དེང་སྐབས་ལོ་ངོ་གསུམ་ཙམ་གྱི་གོང་དུ་རྒྱ་ནག་པེ་ཅིང་སློབ་གྲྭ་ཆེན་མོ་ཞིག་གིས།
རྒྱ་ནག་ཏུ་ནང་པ་ཇི་ཙམ་ཡོད་མེད་ཉམས་ཞིབ་བྱས་པའི་གྲུབ་དོན་ལྟར་ན། རྒྱ་ནག་

ཏུ་ནང་པ་ས་ཡ་སུམ་བརྒྱ་ཙམ་ཡོད་ལུགས་འཁོད་འདུག ང་ཚོ་བོད་མི་ས་ཡ་དྲུག་

ཡིན། རྒྱ་མི་ས་ཡ་སུམ་བརྒྱ་ཙམ་ནང་པ་ཆགས་ཡོད། ཉེ་ཆར་རྒྱ་རིགས་མཁས་
དབང་ཁག་ཅིག་ཐུག་འཕྲད་བྱུང་བས། མཁས་པ་དེ་དག་གིས་བརྗོད་པ་ལྟར་ན། དེང་

སྐབས་རྒྱ་ནག་ཏུ་ནང་པ་ས་ཡ་བཞི་བརྒྱ་ཙམ་ཡོད་ཚུལ་བརྗོད་ཀྱི་འདུག གང་ལྟར་
དངོས་ཡོད་ཀྱི་གནས་ཚུལ་ལ་སྤྱིར་སངས་རྒྱས་པའི་ཆོས་ཀྱིས་མཚོན་རྙིང་བཞི་རྩ་

གཏོར་བཏང་བའི་སྐབས། རྩ་མེད་བཟོ་མཁན་གྱི་རྒྱལ་ཁབ་དེའི་ནང་དེང་སྐབས་ནང་
པ་གྲངས་འབོར་མང་ཤོས་ཆགས་ཡོད།

རྒྱ་གར་ནི་ཐོག་མའི་སངས་རྒྱས་པའི་ཆོས་ཀྱི་འབྱུང་ཁུངས་ཡིན་ལ། དཔལ་ནཱ་

106

༧གོང་ས་༧སྐྱབས་མགོན་ཆེན་པོ་མཆོག

ལེནྡྲའི་མཁས་གྲུབ་ཆེན་པོ་དེ་དག་གིས་ཕ་ཡུལ་ཚང་མ་རྒྱ་གར་ཡིན། འོན་ཀྱང་རྒྱ་

གར་ནང་ནང་པ་དེ་ཙམ་མང་པོ་མེད། ས་ཡ་ཉིས་བརྒྱ་ཡང་ཕལ་ཆེར་ལོངས་པ་མེད།
དེས་ན་རྒྱ་ནག་ནི་ནང་པ་མང་ཤོས་ཀྱི་རྒྱལ་ཁབ་དེ་ཆགས་ཡོད། སྤྱིར་བཏང་ཉི་ཧོང་

པ་ཚང་མ་ནང་པ་ཡིན་ཞེས་བརྗོད་ཀྱི་ཡོད། གང་ལྟར་རྒྱ་ནག་ནི་ནང་པ་ས་ཡ་བཞི་
བརྒྱ་ལྷག་ཙམ་ཡོད་པ་ཞིག་ཆགས་ཡོད།

ད་དུང་དེང་སྐབས་དངོས་ཡོད་གནས་ཚུལ་ལ་རྒྱ་ནག་སྐམ་ས་ཆེན་པོ་ནས་

བདུན་ཕྲག་རེ་རེའི་ནང་མི་བཅུ་གྲངས་ངོས་རང་ཐུག་འཕྲད་བྱེད་པར་ཡོང་བཞིན་
ཡོད། ང་ཚོ་ཐུག་འཕྲད་ཡོང་སྐབས་དེ་དག་ཕལ་མོ་ཆེས་མིག་ཆུ་གཏོང་བཞིན་འདུག

ཧ་ལས་པའི་དད་པ་དང་དོ་སྣང་ཆེན་པོ་བྱེད་བཞིན་པ་མ་ཟད། དེ་དག་གིས་ང་ཚོ་རྒྱ་
ནག་གི་ནང་པ་རྣམས་མ་བརྗེད་པ་བྱེད་རོགས་ཞེས་མིག་ཆུ་བཏང་ནས་བརྗོད་ཀྱི་

འདུག ངོས་ནས་ཁྱེད་རྣམས་ནམ་དུ་ཡང་བརྗེད་ཀྱི་མ་རེད། འོན་ཀྱང་རྒྱ་ནག་གཞུང་
གིས་ངོས་རང་བདུད་རེད་ཅེས་བརྗོད་ཀྱི་ཡོད། སྔར་ངོས་རང་ཨི་ཊ་ལིར་གསར་

འགོད་མང་པོ་ཞིག་དང་ཐུག་འཕྲད་བྱུང་སྐབས། ཨི་ཊ་ལིའི་གྲོང་ཁྱེར་མང་པོ་ཞིག་གི་
སྤྱི་ཁྱབ་རྣམས་ཀྱང་མཉམ་དུ་གདན་ཞུ་གནང་སྟེ་མཉམ་རུབ་ཐོག་གསར་འགོད་པ་

ཐུག་འཕྲད་བྱས་ཤིང་། གསར་འགོད་པས་བརྗོད་པ་ལྟར། ངོས་ནས་ཐེངས་དང་པོར་

གོ་ཐོས་བྱུང་བ་ཞིག་ལ། རྒྱ་ནག་གིས་དཔོན་རིགས་འགའ་ཞིག་གིས་ཏཱ་ལའི་བླ་མ་
བདུད་རེད་ཅེས་བརྗོད་ཀྱི་འདུག་པས་དེར་བསམ་ཚུལ་གང་ཞིག་ཡོད་ཅེས་དྲིས་

པར། ངོས་ནས་ཀྱང་ང་བདུད་ཡིན། ར་ཅོ་ཡང་ཡོད་ཅེས་རྩེད་མོ་དང་བཅས་ལག་
གིས་ར་ཅོའི་དབྱིབས་བཟོས་ཏེ་བརྗོད་པར། རྗེས་སུ་པར་གྱི་ཐོག་ཏུའང་དེ་རང་ཐོན་

107

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འདུག

ཡང་ཉེ་ཆར་རྒྱ་རིགས་འགའ་ཞིག་ཐུག་འཕྲད་བྱུང་སྐབས། ངོས་ནས་རྩེད་མོ་

དང་བཅས་ཏེ་བདུད་ཀྱི་ར་ཅོ་དེ་རིང་དུ་རིང་དུ་འགྲོ་གི་འདུག་ཅེས་བརྗོད་པ་ཡིན། རྒྱ་
ནག་གི་དཔོན་རིགས་ཀྱིས་ངོས་རང་བདུད་རེད་ཅེས་བརྗོད་ཀྱི་ཡོད་པས། བདུད་རྒྱ་
ནག་ཏུ་ལོག་ན་བདུད་ཀྱི་ཕོ་བྲང་དེ་བཙོན་ཁང་ཡིན་པ་ལས། བདུད་ཀྱི་ཕོ་བྲང་ཡག་
རྒྱུ་གང་ཡང་མེད་པས། ངོས་རང་འགྲོ་ཐུབ་རྒྱུ་ཧ་ཅང་ཁག་པོ་རེད། རྒྱ་ནག་གཞུང་

ལ་འགྱུར་བ་བྱུང་སྟེ། སྤྱིར་ཆོས་ཞེས་བརྗོད་ན་མི་རིགས་ཀྱི་དབྱེ་བ་མེད་ལ། ཡུལ་
ལུང་གི་རྣམ་དབྱེ་ཡང་མེད། སུ་ལ་ཕན་ཡང་ཕན་བདེ་སྒྲུབ་རྒྱུ་ཞིག་ཡིན། རྒྱ་ནག་ལ་
ཆ་མཚོན་ན་ཕ་མེས་ནས་ནང་པའི་རྒྱལ་ཁབ་ཡིན་ལ༑ གང་ལྟར་འགྱུར་བ་དེ་ལྟར་

འགྲོ་བཞིན་ཡོད། དེས་ན་ང་ཚོས་ཀྱང་རང་ཉིད་ལ་གནའ་རབས་ནས་ཡོད་པའི་བཟང་
པོའི་ཡོན་ཏན་དེ་དག་ལ་སྣང་ཆུང་དང་། ལྷོད་གཡེང་དུ་གཏོང་བ་ལྟ་བུ་གཏན་ནས་བྱ་
རྒྱུ་མེད།

ན༽ གྲྭ་རྒྱུན་གྱི་ཡོང་ཁུངས་དང་ནང་ཆོས་འཛིན་སྐྱོང་།

ང་ཚོའི་གདན་ས་ཁག་གི་གྲྭ་རྒྱུན་མང་ཆེ་བ་ཧི་མ་ལ་ཡའི་རི་རྒྱུད་དང་། བོད་

ནས་གསར་འབྱོར་ཡོང་བ་ཞིག་ཡིན་པ་ལས། རྒྱ་གར་ནང་དུ་སྐྱེས་ཤིང་འཚར་

ལོངས་བྱུང་བ་དང་། ལྷག་པར་སློབ་གྲྭ་ཁག་ནས་ཐོན་པའི་བུ་ཕྲུག་གདན་སར་སློབ་

གཉེར་བྱེད་མཁན་ཧ་ཅང་ཉུང་ཉུང་ཡིན། ཕྱེད་ཀ་ང་རང་ཚོའི་སློབ་ཁྲིད་བྱེད་མཁན་
རྣམས་ཀྱིས་མཚམས་སྦྱོར་བྱེད་སྟངས་མ་ཤེས་པ་དང་། གཉིས་ནས་གྲྭ་ས་གྲྭ་ཚང་

ཁག་གིས་འབྲེལ་མཐུད་བྱེད་སྟངས་སོགས་ལ་བསམ་བློ་གཏོང་དགོས་ཞེས་སྔར་

108

༧གོང་ས་༧སྐྱབས་མགོན་ཆེན་པོ་མཆོག

ནས་བརྗོད་ཟིན་པ་ཡིན།

གང་ལྟར་ཡང་སྙིང་བར་སྐབས་བོད་ནས་ཡོང་མཁན་ཇེ་ཉུང་དུ་ཕྱིན་སྟབས། གྲྭ་

ཚང་འགའ་ཞིག་གི་འཛིན་གྲྭ་འོག་མའི་རིགས་སློབ་གཉེར་བ་ཉུང་ཉུང་ཆགས་ནས་
འཛིན་གྲྭ་སྒོ་རྒྱག་གི་ཡོད་ཚུལ་གོ་ཐོས་བྱུང་། དེར་བརྟེན་དངོས་གནས་བྱས་ན་གྲྭ་
རྒྱུན་སློབ་ཕྲུག་ཁྱེད་རང་ཚོའི་ནང་ནས་ཡོང་དགོས་པ་ཞིག་ཡིན། དེ་ཡང་ཐོག་མར་

དེང་དུས་དང་མཐུན་པའི་གཞི་རིམ་གྱི་སློབ་སྦྱོང་ཁག་ཡོད་པ་ཞིག་བྱས་པའི་ཐོག།དེ་
རྗེས་རིགས་གཅིག་རྐང་འཛིན་བྱས་ན་གྲྭ་ས་ཁག་ཧ་ཅང་ཡག་པོ་ཡོད། འོན་ཀྱང་

མཐའ་གཅིག་ཏུ་རབ་ཏུ་བྱུང་དགོས་པའི་རྒྱུ་མཚན་མེད། ཁྱིམ་པའི་རྟེན་གྱི་ཐོག་ནས་
སློབ་སྦྱོང་བྱེད་རྒྱུ་དང་། འདི་ག་བཞུགས་སྒར་དྷ་རམ་ས་ལར་མཚོན་ནའང་འགོ་

བཙུགས་ཡོད། དེ་བཞིན་སློབ་གྲྭ་ཁག་ཏུ་ཡང་སྐྱ་བོ་ཕོ་མོ་དབྱེར་མེད་ཀྱིས་སློབ་སྦྱོང་

བྱེད་བཞིན་པ་དང་། བཙུན་དགོན་ཁག་ཏུ་ཡང་གཞུང་ཆེན་སློབ་སྦྱོང་སྤྲད་ནས་འདི་
ལོར་དགེ་བཤེས་མའི་རྒྱུགས་སྤྲོད་དུ་ཞུགས་མཁན་གང་འཚམ་ཞིག་ཀྱང་བྱུང་ཡོད།

དེ་དག་གི་ཁྲོད་དུ་སློབ་སྦྱོང་ཧ་ཅང་ཡག་པོ་ཡོད་པ་དེ་འདྲའང་ཡོད། དེ་དག་ནི་འདས་

པའི་ལོ་ངོ་སུམ་ཅུ་བཞི་བཅུའི་འབྲས་བུ་དང་། བཤད་གྲྭ་བཙུགས་ཏེ་སློབ་སྦྱོང་སྤྲད་
པའི་འབྲས་བུ་ཡིན།

དེར་བརྟེན་ཁྱིམ་པ་ཕོ་མོའི་ནང་ནས་སློབ་སྦྱོང་བྱ་རྒྱུའི་མཐུན་རྐྱེན་ཕྲན་བུ་ཡོད་

མུས་ཡིིན་ལ། དེའི་ཐོག་ལ་ད་དུང་ཡང་བསམ་བློ་གཏོང་དགོས་པ་ཞིག་ཡིན། དེ་
བཞིན་ཝཱ་རཱ་ཎ་སཱིར་གོ་སྐབས་ཡོད་ཀྱང་། ད་དུང་གོ་སྐབས་གསར་པ་གང་ཞིག་སྐྲུན་
དགོས་མིན་ལའང་བསམ་བློ་གཏོང་དགོས་པ་ཞིག་རེད་འདུག

109

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མདོར་ན་ཐེག་ཆེན་གྱི་ཆོས་རྒྱུད་ཧ་ཅང་རྒྱ་ཆེན་པོ་དང་། རྒྱ་ནག་ལའང་ཧ་ཅང་

ཤུགས་ཆེན་པོ་ཡོད། ང་ཚོ་བོད་པའང་དེའི་ཁུངས་ཡིན་ཞིང་། དེ་དག་གི་ཁྲོད་ནས་

ཐེག་པ་ཆེ་ཆུང་སྔགས་དང་བཅས་པ་ཆ་ཚང་བ་དང་། ཆ་ཚང་ཞེས་པ་དེ་ཡང་ལུང་པ་
དེའི་ནང་ཡོད་པ་ཙམ་མིན་པར་གང་ཟག་སྒེར་པ་གཅིག་གིས་སྟན་ཐོག་གཅིག་གི་
སྟེང་དུ་ཕྱི་སོ་ཐར་ཏེ་འདུལ་བའི་ཉམས་ལེན་ཆ་ཚང་ཡོད་པ་ཞིག་དང་། ནང་བྱང་
སེམས་དང་། དེ་དང་འབྲེལ་བའི་ཕྱིན་དྲུག་གི་ཉམས་ལེན་རྣམས་ཀྱང་ཡོད་པ། གསང་

བ་གསང་སྔགས་ཏེ་མཚན་བཅས་མཚན་མེད་ཀྱི་ལམ་དང་། སྐྱེད་རྫོགས་ཀྱི་ལམ་
དང་བཅས་པ་ཉམས་ལེན་བྱ་རྒྱུ་ཡོད་པ་ཞིག་དང་། དེ་ཡང་སྔ་འགྱུར་རྙིང་མའི་ཆོས་
སྐད་ལྟར་བྱས་ན། ཐེག་པ་རིམ་པ་དགུ་སྟེ། ཀུན་འབྱུང་འདྲེན་པའི་ཐེག་པ་གསུམ་

དང་། བཀའ་བསྡུ་རིག་བྱེད་ཀྱི་ཐེག་པ་གསུམ། དབང་སྒྱུར་ཐབས་ཀྱི་ཐེག་པ་གསུམ་

བཅས་ཐེག་པ་རིམ་པ་དགུ་པོ་གང་ཟག་གཅིག་གིས་སྟན་ཐོག་གཅིག་ལ་ཉམས་ལེན་
བྱ་རྒྱུ་ཡོད་པ་ཞིག་བཅས་བོད་ཀྱི་ཕྱག་ལེན་དུ་ཡོད་པའི་རིགས་ནི་བོད་པའི་གཅེས་
ནོར་ཡིན་པ་མ་ཟད། འཛམ་གླིང་ནང་པ་ཚང་མར་ལམ་སྟོན་བྱེད་ཐུབ་པ་ཞིག་ཆགས་
ཡོད།

པ༽ བོད་མིའི་གཅེས་ནོར་ལ་བདག་གཅེས་བྱ་གལ།

སྔར་ལོ་ཞིག་ལ་ཉི་ཧོང་གི་རྒྱལ་ས་ཀྲོག་ཡོ་ལ་སླེབས་སྐབས་དེར་ཆོས་གྲོགས་

ཧ་ཅང་མང་པོ་ཡོད་ལ། ནང་ཚགས་ཆགས་ཏེ་ཧ་ཅང་ཡག་པོ་ཡོད། ཁོང་རྣམས་ཉི་

ཧོང་གི་མཁས་པ་རེད་ལ་མཁན་པོའང་རེད། བགྲེས་སོང་ཧ་ཅང་ཡག་པོ་ཞིག་འདུག

ཉིན་ཞིག་ང་ཚོ་ལྷོད་ལྷོད་བྱས་ནས་བསྡད་པའི་སྐབས་སུ། ཁོང་གིས་ང་ཚོ་ཚང་མས་

110

༧གོང་ས་༧སྐྱབས་མགོན་ཆེན་པོ་མཆོག

ཤེས་རབ་སྙིང་པོ་འདོན་གྱི་ཡོད་ཀྱང་དོན་དག་ཤེས་ཀྱི་མེད། ཁྱེད་ནས་ཤེས་རབ་

སྙིང་པོའི་ནང་དོན་འགྲེལ་བཤད་གནང་བ་རྣམས་ཧ་ཅང་ཕན་ཐོགས་ཆེན་པོ་འདུག

མ་འོངས་པར་མུ་མཐུད་གོ་སྐབས་གང་དུ་ཡོད་ཀྱང་འགྲེལ་བཤད་གནང་རོགས་
བྱོས་ཞེས་བརྗོད་ཀྱི་འདུག སྤྱིར་བཏང་ཉི་ཧོང་པ་རྣམས་ཧ་ཅང་སྒམ་པོ་ཡོད་ཀྱང་། ང་

ཚོ་ནང་ཚགས་ཆགས་སྐབས་དངོས་གནས་དྲང་པོ་དང་། ལྷག་བསམ་རྣམ་དག་གི་
ཐོག་ནས་སྐད་ཆ་འདི་ལྟར་ཡོང་གི་འདུག

དེ་བཞིན་བོད་མིའི་ཁྲོད་དུའང་མ་ཤེས་ཀྱང་ཤེས་ཁུལ་བྱེད་མཁན་ཡོང་གི་ཡོད།

སྤྱིར་བཏང་བཤད་སྲོལ་ལ་ཉི་ཧོང་གི་དཔོན་རིགས་རྣམས་དང་བགྲོ་གླེང་དང་གོ་
བསྡུར་བྱེད་སྐབས་སྐད་ཆ་གང་ཞིག་བཤད་ཀྱང་མགོ་འཇོག་ཙམ་བྱེད་པ་ལས་ཡིན་
མིན་གང་ཡིན་མི་ཤེས་པར་སྡོད་དགོས་པ་ཡོང་གི་ཡོད་ཚུལ་བརྗོད་སྲོལ་ཡོད།

དེས་ན་ང་ཚོར་ཡོད་པའི་སངས་རྒྱས་ཀྱི་ཆོས་དེ་ནི་དཔལ་ནཱ་ལེནྡྲའི་ཆོས་རྒྱུད་

ཁུངས་གཏུགས་ས་ཞིག་ཡིན་པ་ལས། ལྐོག་ལྐོག་སུད་སུད་བྱས་ནས་བེའུ་འབུམ་

ལག་མཐིལ་ཙམ་ཞིག་བརྟན་པར་མཛོད། སྦས་པར་མཛོད་ཅེས་བརྗོད་པ་ལྟ་བུ་བྱེད་

དགོས་དོན་མེད། དེ་ནི་ཧ་ཅང་གནད་འགག་ཆེན་པོ་ཡིན། ཆེ་ས་རྣམས་མེད་པར་
བེའུ་འབུམ་ཆུང་ངུ་ཞིག་བརྟན་པར་མཛོད། སྦས་པར་མཛོད། ཅེས་བརྗོད་པ་ལྟར་
དེ འི ་ ཐོ ག ་ནས་མངོ ན ་སུམ་སྙོ ན ་མེ ད ་ལ་གྲུབ་རྟགས་སྟོན་ཐུབ་པ་ཞི ག ་ཡོ ད ་ན་

འགྲིགས། གྲུབ་རྟགས་དང་མངོན་ཤེས་ལའང་མང་དུ་ཡོད་པ་སྟེ། སྣང་གནས་ཡིད་ལ་
བྱེད་པའི་ཐོག་ནས་མངོན་ཤེས་སྒྲུབ་པ་ནི་མུ་སྟེགས་པ་ལའང་ཡོད། བདེ་སྟོང་གི་ཏིང་

ངེ་འཛིན་སྐྱེད་པའི་ཐོག་ནས་མངོན་ཤེས་སྒྲུབ་པ་ནི་ནང་པ་ལ་མ་གཏོགས་མེད། དེས་

111

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ན་མངོན་ཤེས་ལའང་རིགས་མང་པོ་ཞིག་ཡོད། ལྷའི་མིག་གི་མངོན་ཤེས་དང་། ལྷའི་
རྣ་བའི་མངོན་ཤེས། སྔོན་གནས་རྗེས་དྲན་གྱི་མངོན་ཤེས། རྫུ་འཕྲུལ་གྱི་མངོན་ཤེས།

གཞན་སེམས་ཤེས་པའི་མངོན་ཤེས་སོགས་མང་པོ་ཞིག་ཀྱང་ཡོད། དེ་རིགས་རང་
གར་མོ་ཐིག་པོ་ཡོད་པ་དང་། མངོན་ཤེས་ཕྲན་བུ་རེ་ཤོད་རྒྱུ་ཡོད་པ་ཙམ་ལ་ཧ་ལས་

རྒྱུ་མེད། དེ་རིགས་སྤུས་དག་ལོས་ཇི་ཙམ་ཡོད་མེད་ལ་ཏན་ཏན་བསམ་བློ་གཏོང་
དགོས་པ་ལས། བླུན་པོ་ཆུ་སྣ་གར་ཁྲིད་བྱ་རྒྱུ་མེད། དེ་ལྟར་རང་ལ་ཡོད་པའི་གཅེས་
ནོར་རྣམས་བདག་པོ་རྒྱག་རྒྱུ་དང་། བདག་པོ་བརྒྱབ་པ་ལ་ཐོག་མར་དེ་རྣམས་ཤེས་

དགོས་པ་ཞིག་ཡིན། དེ་ལྟ་བུའི་ཉམས་ལེན་དང་འཛིན་སྐྱོང་སྤེལ་གསུམ་གང་ཞིག་
བྱས་ཀྱང་། ཆོས་རབ་ཏུ་རྣམ་འབྱེད་ཀྱི་ཤེས་རབ་དེ་ཧ་ཅང་གལ་གནད་ཆེན་པོ་ཡིན།

ཕ༽ རི་རབ་ཡོད་མེད་དང་མཎྜལ་གྱི་ཕན་ཡོན།

དེས་ན་ད་ལྟ་རྗེ་བཙུན་འཇམ་དཔལ་དབྱངས་ལ་བརྟེན་ནས་ཤེས་རབ་སྒྲུབ་སྐོར་

འདིར་གང་བློ་མའི་བསྟོད་སྒྲུབ་འདོན་རྒྱུ་ཡིན།

ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམས། །
རི་རབ་གླིང་བཞི་ཉི་ཟླས་བརྒྱན་པ་འདི། །

སངས་རྒྱས་ཞིང་ལ་དམིགས་ཏེ་ཕུལ་བ་ཡིས། །
འགྲོ་ཀུན་རྣམ་དག་ཞིང་ལ་སྤྱོད་པར་ཤོག །

ཨི་དམ་གུ་རུ་རཏྣ་མཎྜལ་ལ་ཀཾ་ནིརྱ་ཏ་ཡཱ་མཱི། ཉིན་ཤས་རིང་སྨན་རྩིས་ཁང་དུ་

བགྲོ་གླེང་ཚོགས་འདུ་འཚོགས་ཤིང་། དེའི་ཁྲོད་ཚན་རིག་པ་གང་འཚམ་ཞིག་ཀྱང་
འདུག་ལ། ཨ་རི་དང་ཡོ་རོབ་ཁུལ་ནས་ཡོང་བའི་ཕྱི་རྒྱལ་བ་དང་། ང་ཚོའི་དགེ་

112

༧གོང་ས་༧སྐྱབས་མགོན་ཆེན་པོ་མཆོག

བཤེས་དང་སྨན་པ་བཅས་ཐུག་འཕྲད་བྱུང་བར། དེའི་ཐོག་སྤྱི་ཡོངས་ཀྱི་གནས་ཚུལ་
ཐོག་འབོད་སྐུལ་རགས་ཙམ་བྱས་པ་དང་། དེ་རྗེས་སྣང་སྲིད་རིག་པ་

(Cosmology)

ཅེ ས ་བརྗོ ད ་སྐབས་དེ ང ་སྐབས་ཀྱི ་ ཚན་རི ག ་གི ་ ཐོ ག ་ནས་འགྲེ ལ ་བཤད་བྱེ ད ་པ་

རྣམས་མིག་གིས་མཐོང་ཞིང་། ལག་པས་འཛིན་རྒྱུ་ཡོད་པའི་ཐོག་ནས་བརྗོད་ཀྱི་
ཡོད་པ་དང་། དེ་ནི་ང་ཚོས་ཁས་ལེན་བྱེད་དགོས་པ་ཞིག་ཡིན་ལ། འཛམ་གླིང་རིལ་

པོ་ཡིན་པ་རྣམས་མིག་མཐོང་ལག་ཟིན་གྱིི་ཐོག་ནས་བརྗོད་ཀྱི་ཡོད་པས། དེ་ལྟར་
མིན་ཞེས་ང་ཚོས་བརྗོད་མི་ཐུབ་པ་མ་ཟད། འཛམ་གླིང་ལེབ་མོ་ཡིན་པའི་དབུས་སུ་
རི་རབ་ཡོད་པ་ཡང་བརྗོད་མི་ཐུབ་ཚུལ་བརྗོད་རྒྱུ་བྱུང་། ངོས་ལ་ཆ་བཞག་ཀྱང་།

འཛམ་གླིང་འདིའི་ཐོག་ཏུ་རི་རབ་ཡོད་པར་ཡིད་ཆེས་མེད། འོན་ཀྱང་རི་རབ་མེད་ན་
མཎྜལ་ཕུལ་བས་ཕན་ཡོན་མེད་པ་ལྟ་བུ་གཏན་ནས་མིན།

མཎྜལ་ཕུལ་བ་ནི། བདག་གཞན་ལུས་ངག་ཡིད་གསུམ་ལོངས་སྤྱོད་དུས་

གསུམ་དགེ་ཚོགས་བཅས། ཞེས་པ་ལྟར། མདོར་ན། བདག་པོས་བཟུང་བ་དང་མ་

བཟུང་བའི་ཡིད་དུ་འོང་བའི་སྣོད་བཅུད་ཀྱི་བཀོད་པ་བློ་ཡིས་བླངས་ནས་འབུལ་གྱི་

ཡོད། དེ་ནི་བསོད་ནམས་གསོག་པའི་དོན་ཡིན་པ་ལས། ངེས་པར་འཛམ་གླིང་ལེབ་
མོའི་དབུས་སུ་རི་རབ་ཡོད་པའི་ཐོག་མཎྜལ་ཕུལ་ནས་ཕན་ཐོགས་ཡོད་པ་དང་། དེ་

དག་མེད་ན་མཎྜལ་ཕུལ་ནས་ཕན་ཐོགས་མེད་པ་ལྟ་བུའི་དོན་མིན་ཞེས་བརྗོད་རྒྱུ་

བྱུང་། མཎྜལ་ངོས་ཀྱིས་འབུལ་གྱི་ཡོད་ཀྱང་རི་རབ་ལ་ཡིད་ཆེས་མེད། ཉེ་ཆར་

འབྲས་སྤུངས་སུ་མི་ཞིག་གིས་ད་ནི་རི་རབ་མེད་པར་བཟོས་ཚར་སོང་ཞེས་བརྗོད་
འདུག ཚན་རིག་པས་བཙལ་ནས་མ་རྙེད་པར་བརྟེན་ངོས་ནས་མེད་ཅེས་བརྗོད་པ་

113

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ལས། རི་རབ་ངོས་ནས་མེད་པར་བཟོས་པ་ཞིག་མིན། ང་ཚོའི་ཚད་མའི་གཞུང་

དུའང་སྣང་རུང་མ་དམིགས་པའི་རྟགས་བཀོད་ཡོད། མི་སྣང་བ་མ་དམིགས་པའི་

རྟགས་ཅུང་ཟད་རྙོག་གྲ་ཚ་པོ་ཡོད། སྣང་རུང་མ་དམིགས་པའི་རྟགས་བཀོད་ནས་
གཞན་ཕར་འགོག་གི་ཡོད། རང་གི་ལུགས་བརྗོད་སྐབས་སྣང་རུང་མ་དམིགས་པའི་

གཏན་ཚིགས་ཏག་ཏག་འགྲོ་ས་ཞིག་ལའང་ཨུ་ཚུགས་བརྒྱབ་ན། དེ་ནི་རང་ལྟ་

མཆོག་འཛིན་བྱས་པ་དང་། བློ་གཟུ་བོར་མ་གནས་པ་ཞིག་ཡིན། སྣང་རུང་མ་

དམིགས་པའི་གཏན་ཚིགས་ཀྱིས་ཕ་རོལ་པོ་འགོག་པའི་སྐབས་རང་ལུགས་ལའང་
རིགས་པ་དེས་གནོད་ན་སྒྲ་ཇི་བཞིན་པར་ཁས་བླང་དུ་མི་རུང་བར་འཇོག་དགོས་པ་
ལས། དེ་ནི་ང་ཚོའི་ལུགས་ཡིན་ཞེས་ཨུ་ཚུགས་བརྒྱབ་ན། རྗེ་བདག་ཉིད་ཆེན་པོས།

རིགས་པ་དང་འགལ་བའི་གྲུབ་མཐའ་ཁས་ལེན་ལ་སྨྲ་བ་པོ་ཚད་མའི་སྐྱེས་བུར་མི་

རུང་བའི་ཕྱིར་རོ༑ །ཞེས་གསུངས་པ་ལྟར། ཚན་རིག་གི་ཐོག་ནས་དངོས་སུ་མིག་
མཐོང་ལག་ཟིན་ཡོད་པ་ཞིག་ཁས་མ་བླངས་ན་དེ་ནི་མངོན་སུམ་ལ་སྙོན་པ་ཡིན།

མངོན་སུམ་ལ་སྙོན་ན་སྨྲ་བ་པོ་ཚད་མའི་སྐྱེས་བུར་རུང་བ་ཞིག་ཡོང་ཐབས་མེད།

དེས་ན་གནད་འགག་དང་། མཎྜལ་འབུལ་ཚུལ་དེ་ལྟར་ཡིན། འཛམ་གླིང་ལེབ་ལེབ་

དང་། དེའི་དབུས་སུ་རི་རབ། ཉི་ཟླ་གཉིས་ཀྱང་མཐོ་དམན་གཅིག་མཚུངས་ཐོག་
བསྐོར་བ་ཞིག་སྒོམས།

སྔར་ངོས་རང་སྦན་དྷ་ར་གཞིས་ཆགས་སུ་སླེབས་སྐབས་སློབ་ཆུང་ཞིག་འགོ་

འབྱེད་བྱས་ཤིང་། སློབ་ཆུང་དེ་གསར་པ་ཡིན་པས་ལྟ་སྐོར་དུ་ཡོང་རོགས་ཞེས་པ་
ལྟར་སྐབས་དེར་སློབ་ཕྲུག་རྣམས་ནས་ཚན་རིག་གི་འགྲེམས་སྟོན་ཆུང་ཆུང་ཞིག་

114

༧གོང་ས་༧སྐྱབས་མགོན་ཆེན་པོ་མཆོག

ཀྱང་བཟོས་འདུག དེ་དག་གི་ཁྲོད་དུ་ཉི་ཟླ་གཟའ་འཛིན་བྱེད་ཚུལ་ཆུང་ཆུང་ཡག་པོ་
ཞིག་བཟོས་འདུག འགྲེལ་བཤད་རྒྱག་མཁན་བུ་མོ་ལོ་ན་བདུན་བརྒྱད་ལ་སོན་པ་

ཞིག་འདུག་པ་དེས། ང་ཚོ་བོད་པ་རྣམས་ཀྱིས་ཉི་འཛིན་དང་ཟླ་འཛིན་ཡོང་སྐབས་
ཁྱབ་འཇུག་གིས་བཟས་པ་རེད་ཅེས་བརྗོད་པ་དེ་ལྟར་མིན། ཟླ་བ་གཟའ་འཛིན་ཡོང་

བ་དེ་ཟླ་བ་དང་ཉི་མའི་བར་འཛམ་གླིང་ཚུད་པ་དང་། ཉི་མ་གཟའ་འཛིན་ཡོང་སྐབས་
འཛམ་གླི ང ་དང་ཉི ་ མའི ་ བར་ཟླ་བ་ཚུད་པ་རྣམས་ཀྱི ་ སྐོར་ཧུར་ཐག་གི ས ་འགྲེ ལ ་
བཤད་བྱས་ཤིང་། བུ་མོ་དེ་དགའ་པོ་ཡོང་གི་རེད་སྙམ་ནས་ངོས་ནས་ཀྱང་ཨ་ལེ་
འདི་ལྟར་ཡིན་པ་རེད། ཅེས་བརྗོད་པ་ཡིན།

བ༽ འཇིག་རྟེན་དང་འཇིག་རྟེན་ལས་འདས་པ།

ཡན་ལག་བདུན་པ་ཆ་ཚང་འདོན་ན་མང་བས་མི་དགོས་ཤིང་། ཐོག་མར་

དགོས་པའི་དབང་གིས་ངོས་རང་རྗེ་བཙུན་འཇམ་དཔལ་དབྱངས་ཨ་ར་པ་ཙ་ན་ཕྱག་

གཡས་རལ་གྲི་དང་། གཡོན་གླེགས་བམ་བསྣམས་པ་ཞིག་དང་། ཡང་ཨུཏྤའི་སྟེང་དུ་
གླེགས་བམ་བསྣམས་པ། གོང་དུ་ངོས་ནས་མདུན་བསྐྱེད་ལ་བསྐྱེད་ཡོད་པས། ད་ལྟ་

སློབ་མ་རྣམས་ཀྱིས་བླ་མ་མདུན་བསྐྱེད་རྗེ་བཙུན་འཇམ་དཔལ་དབྱངས་ངོ་བོ་དབྱེར་
མེད་དུ་བལྟས་ནས། དགོས་པའི་དབང་གིས་ང་ཡང་རྗེ་བཙུན་འཇམ་དཔལ་དབྱངས་
ཀྱིས་ངོ་བོར་ཡོད་པ་དེ་ཉིད་བློ་ངོར་འཆར་བ་བྱེད་དགོས།

ཁ་སང་དྲི་བ་བྱུང་བ་ལྟར། སྤྱིར་བཏང་ལྷ་མོ་དབྱངས་ཅན་མ་སོགས་ལྷ་ཡི་

རིགས་རྣམས་འཇིག་རྟེན་པའི་ལྷ་དང་། འཇིག་རྟེན་ལས་འདས་པའི་ལྷ་བཅས་སྡེ་ཚན་

གཉིས་སུ་ཕྱེ་དགོས་པ་དང་། འཇིག་རྟེན་ལས་འདས་པའི་ནང་དུའང་ལྷ་དེ་དང་དེའི་

115

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རྣལ་འབྱོར་བསྒོམས་ནས་ལྷ་དེ་དང་དེའི་ངོ་བོར་སངས་རྒྱས་སྐབས་ལྷ་དེ་དང་དེ་

གང་ཟག་བྱེ་བྲག་པ་གཅིག་ཡོང་ཆོག་པ་དང་། ཡང་དཀྱིལ་འཁོར་གྱི་ནང་དུ་ཡོད་

པའི་ལྷ་མོ་དབྱངས་ཅན་མ་ལྟ་བུར་མཚོན་ན། དཀྱིལ་འཁོར་གྱི་གཙོ་བོའི་རོལ་པར་
ཤར་བ་ཞིག་ལས། གང་ཟག་རྒྱུད་ཐ་དད་པ་ཆགས་མེད། དེ་ལ་དེ་ཁོ་ན་ཉིད་སངས་
རྒྱས་དང་སངས་རྒྱས་མ་ཡིན་པ་གཉིས་མི་མཉམ་པ་གྲུ་བཞི་པ། ཞེས་གསུངས་པ་དེ་

ཡིན། རྟེན་དང་བརྟེན་པ་ཡོངས་རྫོགས་གཙོ་བོའི་ཡེ་ཤེས་ཀྱི་རོལ་པ་གཅིག་གིས་
ཤར་བ་ཡིན་པས་མི་འདྲ་བ་སྣ་ཚོགས་ཡོད།

ནང་པའི་དབྱངས་ཅན་མ་བྱེ་བྲག་གཅིག་ཏུ་བརྩིས་ན། དབྱངས་ཅན་མ་ལྟ་བུ་མུ་

སྟེགས་པའི་དབྱངས་ཅན་མ་ལའང་བརྩི་བ་ལྟ་བུ་ཡོང་སྲིད་པ་ཡིན། དཔེར་ན༑ རྒྱལ་
བ་ཤཱཀྱ་ཐུབ་པ་ཁྱབ་འཇུག་གི་འཇུག་པ་བཅུ་བཤད་པའི་ནང་གི་འཇུག་པ་གཅིག་ལ་
བརྩིས་ཡོད། རང་རང་ལུགས་ཀྱི་མོས་པ་དང་མཐུན་པར་དེ་ལྟར་ཡོང་ཆོག་པ་ཞིག་
ཡིན་སྙམ།

མ༽ ནང་པའི་ཁྱད་ཆོས་དང་ཆོས་ཀྱི་སྙིང་པོ།

ནང་པ་སངས་རྒྱས་པའི ་ ཁྱད་ཆོ ས ་མཐར་ཐུག་གཅི ག ་བརྩི ས ་དགོ ས ་ན།

སངས་རྒྱས་ཀྱི་གོ་འཕང་མཐར་ཐུག་སྒྲུབ་ཐུབ་པའི་ལམ་དེ་སངས་རྒྱས་པའི་ཆོས་

ཀྱི་གཙོ་བོ་དེ་ཆགས་ཡོད། ཐར་པ་སྒྲུབ་པའི་ཆོས་དེ་སངས་རྒྱས་པའི་ཆོས་ཡིན་
ནའང་ཆོས་ཀྱི་གཙོ་བོ་མིན། ཆོས་ཀྱི་གཙོ་བོ་ནི་སྤངས་རྟོགས་མཐར་ཕྱིན་པའི་

སངས་རྒྱས་ཀྱི་སངས་ཞེས་པའི་སྤངས་པ་མཐར་ཐུག་དང་། རྒྱས་ཞེས་པའི་རྟོགས་
པ་མཐར་ཐུག་གཉིས་སྒྲུབ་ཐབས་ཀྱི་ཆོས་དེ་ནང་པ་སངས་རྒྱས་པའི་ཆོས་ཀྱི་གཙོ་

116

༧གོང་ས་༧སྐྱབས་མགོན་ཆེན་པོ་མཆོག

བོ་དེ་ཆགས་ཡོད། དེ་གང་ཡིན་ཞེ་ན། སྟོང་ཉིད་ཀྱི་ལྟ་བ་དེ་ཐར་པ་སྒྲུབ་པ་ཞིག་དང་།

སངས་རྒྱས་ཀྱི་སྤངས་རྟོགས་སྒྲུབ་པ་བཅས་ཀྱི་གཙོ་བོ་གཅིག་ནི་སྟོང་ཉིད་ཀྱི་ལྟ་བ་
དེ་ཆགས་ཡོད།

སྟོང་ཉིད་ཀྱི་ལྟ་བ་དེ་ཤེས་སྒྲིབ་ཀྱི་གཉེན་པོར་སྐྱེས་ཐུབ་པ་ནི་སྟོང་ཉིད་ཀྱི་ལྟ་བ་

གཅིག་པུའི་ཐོག་ནས་ཡོང་ཐབས་མེད་པར་དེ་ཐབས་བྱང་ཆུབ་ཀྱི་སེམས་ཀྱིས་ཟིན་
པ་ཞིག་དང་། སྦྱིན་སོགས་ཀྱི་གྲོགས་དང་བཅས་པའི་ཐོག་ནས་ཤེས་སྒྲིབ་ཀྱི་གཉེན་

པོར་སྐྱེས་ཀྱི་ཡོད། དེས་ན་བྱང་ཆུབ་ཀྱི་སེམས་ཞེས་པ་དེ་ཉིད་སངས་རྒྱས་ཀྱི་གོ་
འཕང་སྒྲུབ་པའི་ཐབས་གཙོ་བོ་དེ་ཆགས་ཡོད།

དེར་བརྟེན་ཁྱེད་རང་ཚོ་ཚང་མས་ནམ་མཁའི་མཐས་གཏུགས་པའི་སེམས་ཅན་

ཐམས་ཅད་རང་དང་རང་འདྲ་བ་སྡུག་བསྔལ་མི་འདོད་པ་དང་། བདེ་བ་འདོད་པ་ཤ་
སྟག་ཡིན་པས། རང་ཉིད་ཀྱི་རྒྱུད་ལ་ཁམས་བདེ་གཤེགས་སྙིང་པོ་ཡོད་པ་ལྟར་དེ་

དག་གི་རྒྱུད་ལའང་ཁམས་བདེ་གཤེགས་སྙིང་པོ་ཡོད་པས་སངས་རྒྱས་སྒྲུབ་རུང་

ཡིན་ཅིང་། རང་ཉིད་ཀྱི་རྒྱུད་ལ་སངས་རྒྱས་སྒྲུབ་རུང་དང་ཐར་པ་ཐོབ་རུང་ཡིན་པ་
ལྟར། ནམ་མཁའི་མཐས་གཏུགས་པའི་འཁོར་བ་པའི་སེམས་ཅན་རྣམས་ཀྱང་ཐར་པ་

དང་། ཐམས་ཅད་མཁྱེན་པའི་གོ་འཕང་ཐོབ་རུང་ཡིན། དེ་ཡང་ཐར་པ་དང་ཐམས་
ཅད་མཁྱེན་པའི་གོ་འཕང་ཐོབ་པའི་ནང་གི་རྒྱུ་རྐྱེན་ཚང་ཡོད། འོན་ཀྱང་དེ་དག་ངོ་
ཤེས་མིན་དང་། རང་ཉིད་ཀྱིས་ཉམས་ལེན་བྱས་མིན་ལ་རག་ལུས་ཡོད།

རང་སྟེང་ལ་སྟོང་ཉིད་ཀྱི་ལྟ་བ་བསྒོམས་ན་སེམས་རྒྱུད་ཀྱི་དྲི་མ་ཟད་རུང་ཡིན་

པ་དང་། སེམས་རྒྱུད་ཀྱི་དྲི་མ་དག་ཐུབ་པ་ཞིག་བསམ་བློར་འཁོར་སྐབས་གཞན་

117

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སྟེང་ལའང་རང་རྒྱུད་ཀྱི་རྨོངས་པ་སེལ་ནས་ཤེས་རབ་ཀྱི་འོད་སྣང་སྐྱེས་པ༑ དེ་ཡང་

ཐབས་ཀྱིས་ཟིན་པའི་སྟོང་ཉིད་ཀྱི་ལྟ་བ་སྟོབས་དང་ལྡན་པ་རྣམ་ཀུན་མཆོག་ལྡན་གྱི་

སྟོང་ཉིད་དེ་ལྟ་བུ་བསྒོམས་ན། ནམ་མཁའི་མཐས་གཏུགས་པའི་སེམས་ཅན་ཐམས་
ཅད་སྤངས་རྟོགས་མཐར་ཕྱིན་པའི་བླ་མེད་རྫོགས་བྱང་གི་གོ་འཕང་སྒྲུབ་རུང་ཡིན་པ་
གཅིག་པ་ཡིན། མ་གཞི་རྒྱལ་བ་སྲས་དང་བཅས་པ་རྣམས་ཀྱིས་སེམས་ཅན་གྱི་དོན་

མཛད་དང་མཛད་བཞིན་པ་ཡིན། འོན་ཀྱང་རང་ཉིད་སྒེར་པ་ཞིག་གིས་ཀྱང་རང་ཉིད་
འཕྲལ་དུ་ལས་དང་སྨོན་ལམ་གྱི་འབྲེལ་བ་ཡོད་པའི་སེམས་ཅན་རྣམས་ལ་རང་ཉིད་

སངས་རྒྱས་ཀྱི་གོ་འཕང་ཇི་ཙམ་སྔ་བ་ཐོབ་པའི་ཚོད་ཀྱིས་དེ་དག་ལའང་ཕན་ཐོགས་
སྔ་བ་བྱེད་ཐུབ་པ་ལྟ་བུའི་གནད་འགག་ཏན་ཏན་ཡོད།

དེས་ན་ངེས་པའི་སྐབས་རང་དང་ཐུན་མོང་མ་ཡིན་པའི་འབྲེལ་བ་ཐོགས་པའི་

སེམས་ཅན་རྣམས་ལ་རང་ཉིད་སངས་རྒྱས་ཀྱི་གོ་འཕང་ཐོབ་ན་དེ་དག་ལ་ཕན་པ་

ཤུགས་ཆེ་བ་སྒྲུབ་ཐུབ་པ་ཞིག་དང་། རང་ཉིད་སངས་རྒྱས་གོ་འཕང་མ་ཐོབ་ན། དེ་

དག་རྒྱལ་བ་གཞན་གྱིས་མ་ཐུལ་བ་ཞིག་རང་ཉིད་ཀྱིས་བྱེད་ཐུབ་པ་དེ་རང་ཉིད་ལ་
གོ་སྐབས་དེ་མ་བྱུང་ན་གཞན་ལ་ཕན་བདེ་སྒྲུབ་པ་ལ་ཅུང་ཟད་འཐུས་ཤོར་འགྲོ་བ་ལྟ་
བུ་ཡོང་རྒྱུ་ཡོད། བསམ་བློ་ཞིབ་ཕྲ་བཏང་ན་དེ་ལྟར་ཡོང་སྲིད་པ་ཞིག་ཡིན།

དཔེར་ན། བྱང་ཆུབ་སེམས་དཔའ་རྟག་ཏུ་ངུར་རྒྱལ་བ་སྲས་དང་བཅས་པ་དུ་

མའི་ཞལ་གཟིགས་བྱུང་ཡོད། གདམས་ངག་ཁོང་རྣམ་པས་གནང་ན་འགྲིགས། འོན་
ཀྱང་རྒྱལ་བ་སྲས་དང་བཅས་པའི་ཞལ་གཟིགས་བྱུང་བས། ཁྱེད་དང་ལས་འབྲེལ་
ཡོད་པ་བྱང་ཆུབ་སེམས་དཔའ་ཆོས་འཕགས་ཡིན་པས་ཁྱེད་རང་ཆོས་འཕགས་ཀྱི་

118

༧གོང་ས་༧སྐྱབས་མགོན་ཆེན་པོ་མཆོག

དྲུང་དུ་རྒྱུགས་ཞེས་ལུང་བསྟན་གནང་ཡོད། དེ་མིན་ཆོས་འཕགས་ཀྱི་དྲུང་དུ་འགྲོ་
དགོས་དོན་མེད་པར་ཁོང་རྣམ་པས་གདམས་པ་གནང་ན་འགྲིགས། དེས་ན་ལས་ཀྱི་

འབྲེལ་བ་ཡོད་མེད་ཀྱི་ཐོག་ནས་ཁྱད་པར་ཆེན་པོ་ཡོད། དེ་དག་གི་ཐོག་ལ་བསམ་བློ་
ཞིག་བཏང་ན། རང་ཉིད་ཀྱིས་སངས་རྒྱས་ཀྱི་གོ་འཕང་ཐོབ་ཐུབ་ན། དེའི་ཚོད་ཀྱིས་

སེམས་ཅན་ལ་རྒྱལ་བ་གཞན་གྱིས་མ་ཐུལ་བ་ལྟ་བུའི་རིགས་འགའ་ཞིག་ལ་ངས་

ཏན་ཏན་ཕན་ཐོགས་བྱེད་ཐུབ་པ་ཡོང་གི་རེད་སྙམ་པ་དང་། མདོར་ན་མཐའ་ཡས་
པའི་སེམས་ཅན་མཐའ་དག་གི་ཆེད་དུ་སྤངས་རྟོགས་མཐར་ཕྱིན་པའི་སངས་རྒྱས་
ཀྱི་ས་ལ་འགོད་པར་བྱ། དེའི་ཕྱིར་དུ་བདག་གི་སྤངས་རྟོགས་མཐར་ཕྱིན་པའི་སངས་
རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་བློ་ཡག་པོ་ཞིག་སྐྱེད་དགོས།

ཙ༽ བདེ་སྐྱིད་ཀྱི་རྩ་བ་དང་ཆོས་ཀྱི་སྙིང་པོ།

དེ་ལྟ་བུའི་བསམ་པ་སེམས་བསྐྱེད་བཟང་པོས་ཟིན་པ་ཞིག་བྱུང་ན། རང་གཞན་

གཉིས་ཀ་དང་། འདི་ཕྱི་གཉིས་ཀར་ཕན་པ་མ་ཟད། སེམས་སྐྱིད་པ་ལ་ཕན་པ་དང་།
སེམས་སྐྱིད་པ་བརྒྱུད་ནས་ལུས་བདེ་བ་ལའང་ཕན་པ། མདོར་ན། གནས་སྐབས་

དང་མཐར་ཐུག་རང་གཞན་དོན་གཉིས་གང་ལ་བལྟས་ཀྱང་སེམས་པ་བཟང་པོ་བྱེད་

པ་ནི་དངོས་གནས་བདེ་སྐྱིད་ཀྱི་རྩ་བ་ཆགས་ཡོད། སེམས་པ་བཟང་པོ་མཐའ་ཡས་
པའི་སེམས་ཅན་ཐམས་ཅད་རྣམ་མཁྱེན་རྒྱལ་བའི་ས་ལ་འགོད་འདོད་ཀྱི་བསམ་

པས་རང་ཉིད་ཀྱིས་རྣམ་མཁྱེན་དོན་དུ་གཉེར་བའི་བློ་འདུན་པ་གཉིས་ལྡན་གྱི་བྱང་
ཆུབ་ཀྱི་སེམས་ཞེས་པ་དེས་སྲིད་པ་འཁོར་བ་དང་། ཞི་བ་མྱང་འདས་བཅས་འཁོར་

འདས་གཉིས་ཀའི་ནང་གི་བཟང་ཤོས་དང་། རྩ་ཆེ་ཤོས་ཤིག་བརྩི་དགོས་བྱུང་ན།

119

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཕལ་ཆེར་བདག་པས་གཞན་གཅེས་པའི་བྱང་ཆུབ་ཀྱི་སེམས་ཞེས་པ་དེ་ཡིན།

དེ་ལྟ་བུའི་སེམས་བསྐྱེད་དེ་ཡག་པོ་ཞིག་གསལ་བཏབ་སྟེ། རྣམ་མཁྱེན་རྒྱལ་

བའི་གོ་འཕང་ཐོབ་པར་བྱའོ་སྙམ་པའི་བློ་བསྐྱེད་ནས། རྣམ་མཁྱེན་རྒྱལ་བའི་གོ་

འཕང་ཐོབ་པ་ལ་དེ་ལྟར་ཐོབ་པའི་རྒྱུ་མ་ཚང་བ་མེད་པ། དེ་ཡང་ངོ་བོ་མ་ནོར་ཞིང་།
གྲངས་མ་ཆད་པ། ཡོངས་སུ་རྫོགས་པའི་ལམ་ལ་སློབ་དགོས་པ་ཡིན། དེ་ལྟར་ཡོང་

བ་ལ་ཚུལ་དེ་ལྟར་ཤེས་དགོས་པ་ཡིན། ཤེས་པ་ལ་རང་རྒྱུད་ལ་ཆོས་རབ་ཏུ་རྣམ་
འབྱེད་ཀྱི་ཤེས་རབ་དེ་ཉིད་མེད་ཐབས་མེད་པ་ཞིག་ཏུ་གྱུར་ཡོད། གོང་ཞུས་ལྟར་

ཐོས་བྱུང་གི་ཤེས་རབ་དང་། དེ་ཡང་ཐོས་པ་ཙམ་གྱིས་ནུས་པ་ཐོན་རྒྱུ་གང་ཡང་
མེད། སྤྱིར་བཏང་གི་སློབ་ཚན་ཞིག་ལ་མཚོན་ནའང་། དགེ་རྒན་གྱིས་བསླབས་པ་དེ་

དག་མ་བརྗེད་པར་སེམས་ནང་ཉར་བ་གཅིག་པུས་ཕན་ཐོགས་མེད་ལ། དེ་བཞིན་
དེབ་བཀླགས་ནས་བཤུས་པ་གཅིག་པུས་ཀྱང་འགྲིགས་ཐབས་མེད། བརྗོད་དོན་

རྣམས་ལ་རང་ཉིད་ཀྱིས་བསམ་བློ་བཏང་དཔྱད་པ་བྱས། དེབ་མང་པོའི་བརྗོད་དོན་
གོ་བསྡུར་བྱས་ཏེ་སེམས་ལ་ངེས་པ་ཐོབ་པ་ཞིག་དགོས་པ་ཡིན། དེ་ལ་བསམ་བྱུང་
གི་ཤེས་རབ་ཅེས་བརྗོད་ཀྱི་ཡོད།

སྤྱིར་བསམ་བྱུང་གི་ཤེས་རབ་ཡིན་ན་རྗེས་དཔག་ཚད་མ་ཡིན་པས་ཁྱབ་པ་

ཡོད་མེད་མི་ཤེས་ཀྱང་། བསམ་བྱུང་གི་ཤེས་རབ་ངེས་པ་ཐོབ་པ་དེ་ཕལ་ཆེར་རྗེས་
དཔག་ཚད་མ་ཡིན། དེས་ན་ཆོས་རབ་ཏུ་རྣམ་པར་འབྱེད་པའི་བསམ་བྱུང་གི་ཤེས་

རབ་མེད་ན་སྒོམ་བྱུང་ཡོང་ཐབས་མེད་ལ། དད་པ་ཁོ་ནས་ནུས་པ་ཐོན་ཐུབ་པ་ཧ་
ཅང་ཁག་པོ་ཡིན། དེར་བརྟེན་སེམས་ནས་ངེས་པ་ཐོབ་པའི་ཐོག་ལ། འདྲིས་ཤིང་

120

༧གོང་ས་༧སྐྱབས་མགོན་ཆེན་པོ་མཆོག

གོམས་པར་བྱས་ན་སྒོམ་བྱུང་གི་ཡོན་ཏན་སྐྱེ་བ་ཞིག་ཡོང་གི་ཡོད། དེ་ལའང་རྩོལ་

བཅས་ཀྱི་མྱོང་བ་དང་། དེ་རྗེས་རྩོལ་མེད་ཀྱི་མྱོང་བ་ཡོང་བ་ཡིན། དེ་དག་ཀྱང་
གཞུང་སྤྱི་དང་མཐུན་པའི་རྟོགས་པ་ཞིག་བྱུང་ན་དངོས་གནས་སྲབ་མཐུག་འཕེར་

བའི་རྟོགས་པ་ཡིན་པ་ལས། དེ་མིན་རྗེ་རིན་པོ་ཆེས། གང་བྱུང་གི་སྒྲུབ་པ་རེ་བྱས་
ནས་རྟོགས་པའི་ཡོན་ཏན་དུ་མིང་བཏགས་པ་རེ་ཡོད་པས་མི་ཕན། ཞེས་གསུངས་པ་
དེ་བདེན་པ་ཡིན།

ཚ༽ ཤེས་རབ་སྒྲུབ་སྐོར་གྱི་ཡན་ལག་བདུན་པ།

ཡན་ལག་བདུན་པ་འདོན་རྒྱུར། ཕྱག་འཚལ་བ་དང་མཆོད་ཅིང་བཤགས་པ་

དང་། །རྗེས་སུ་ཡི་རང་སྐུལ་ཞིང་གསོལ་བ་ཡིས། །དགེ་བ་ཅུང་ཟད་བདག་གིས་ཅི་
བསགས་པ། །ཐམས་ཅད་རྫོགས་པའི་བྱང་ཆུབ་ཕྱིར་བསྔོའ །ོ ། ལན་གསུམ། ད་ལྟ་
འཇམ་དབྱངས་ཨ་ར་པ་ཙ་ན་ལ་གསལ་བའི་དཔྲལ་བ་ནས་འོད་ཟེར་འཕྲོས། ཕྱོགས་

བཅུའི་རྒྱལ་བ་སྲས་དང་བཅས་པ་ལ་མཆོད། མཆོད་པ་དེ་ཡང་སྒྲུབ་པའི་མཆོད་པ་
ཡིན། ཉེར་སྤྱོད་ལ་སོགས་པ་དེ་དག་དངོས་སུ་བཤམས་པ་ནི་ཏིང་ངེ་འཛིན་གྱི་རྟེན་
བྱེད་པ་ལས། གཙོ་བོ་ནི་ཡིད་སྤྲུལ་གྱི་མཆོད་པ་ཡིན།

དེ་ཡང་སྒྲུབ་པའི་མཆོད་པ་སྟེ། རང་གི་ལུས་ངག་ཡིད་གསུམ་གྱི་སྒོ་ནས་དགེ་

བ་བསགས་པ་རྣམས་མཆོད་རྫས་སུ་བསྒྱུར་ནས་དབུལ་རྒྱུ་ཞིག་བྱུང་ན་ཁ་ཡོད་

ལག་ཡོད་ཀྱི་མཆོད་པ་ཆགས་ཡོད། དེ་ཡང་སྣང་ལ་རང་བཞིན་མེད་པ་བདེན་སྟོང་
སྒྱུ་མ་ལྟ་བུར་ཤེས་པར་བྱེད་པ་དང་། སྐབས་འདིར་བདེ་བ་ཆེན་པོའི་ཏིང་ངེ་འཛིན་
གྱི་སྐད་ཆ་གང་ཡང་མེད། བདེན་སྟོང་སྒྱུ་མ་ལྟ་བུའི་རང་གི་སྒོ་གསུམ་གྱི་དགེ་རྩ་

121

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ལས་གྲུབ་པའི་མཆོད་ཚོགས་སྣང་ལ་རང་བཞིན་མེད་པ་དེ་ལྟ་བུར་ཤར་བ་བྱས་ཏེ་
སངས་རྒྱས་ཐམས་ཅད་ལ་མཆོད། རྒྱལ་བ་སྲས་བཅས་རྣམས་ཀྱི་འོད་ཟེར་དཔྲལ་
བར་འཕོག་པས་ཐུགས་རྒྱུད་ཡོངས་སུ་སྐུལ་ནས་འོད་ཟེར་གྱི་རྣམ་པས་དཔྲལ་བ་

ནས་བྱུང་། སློབ་དཔོན་གྱི་དཔྲལ་བར་ཐིམ། སློབ་དཔོན་འཇམ་དཔལ་དུ་གསལ་བ་
ལ་མོས་གུས་གདུང་བས་བསྟོད་པ་ཚར་གཅིག་གམ་གསུམ་གྱིས་གསོལ་བ་བཏབ།
ཅེས་གསུངས་པ་ལྟར་གང་བློ་མ་ལན་གཅིག་འདོན་ན་འགྲིགས། དེ་ཡང་བླ་མ་འཇམ་
དཔལ་དབྱངས་མཁྱེན་བསམ་པའི་ཐོག་ནས་འདོན་དགོས་པ་ཡིན།

ཛ༽ ཤེས་རབ་སྒྲུབ་སྐོར་དངོས་གཞི།

གང་གི་བློ་གྲོས་སྒྲིབ་གཉིས་སྤྲིན་བྲལ་ཉི་ལྟར་རྣམ་དག་རབ་གསལ་བས། །ཇི་

སྙེད་དོན་ཀུན་ཇི་བཞིན་གཟིགས་ཕྱིར་ཉིད་ཀྱི་ཐུགས་ཀར་གླེགས་བམ་འཛིན། །གང་

དག་སྲིད་པའི་བཙོན་རར་མ་རིག་མུན་འཐོམས་སྡུག་བསྔལ་གྱིས་བཟིར་བའི། །འགྲོ་
ཚོགས་ཀུན་ལ་བུ་གཅིག་ལྟར་བརྩེ་ཡན་ལག་དྲུག་ཅུའི་དབྱངས་ལྡན་གསུང་། །འབྲུག་
ལྟར་ཆེར་སྒྲོགས་ཉོན་མོངས་གཉིད་སློང་ལས་ཀྱི་ལྕགས་སྒྲོག་འགྲོལ་མཛད་ཅིང་།།

མ་རིག་མུན་སེལ་སྡུག་བསྔལ་མྱུ་གུ་ཇི་སྙེད་གཅོད་མཛད་རལ་གྲི་

བསྣམས། །གདོད་ནས་དག་ཅིང་ས་བཅུའི་མཐར་སོན་ཡོན་ཏན་ལུས་རྫོགས་རྒྱལ་
སྲས་ཐུ་བོའི་སྐུ། །བཅུ་ཕྲག་བཅུ་དང་བཅུ་གཉིས་རྒྱན་སྤྲས་བདག་བློའི་མུན་སེལ་
འཇམ་པའི་དབྱངས་ལ་འདུད། །

ཅེས་གསོལ་བ་བཏབ་པས། སློབ་དཔོན་འཇམ་དཔལ་དབྱངས་ལ་གསལ་བའི་

དཔྲལ་བར་འོད་ཟེར་དཀར་པོའི་ཚོགས་དཔག་ཏུ་མེད་པ་བྱུང་། སློབ་མ་རྣམས་ཀྱི་

122

༧གོང་ས་༧སྐྱབས་མགོན་ཆེན་པོ་མཆོག

དཔྲལ་བར་ཐིམ། དཔྲལ་བར་ཐིམ་པས་ལུས་ཀྱི་སྒོ་ནས་བསགས་པའི་སྡིག་སྒྲིབ་བྱང་
ཞིང་། སྐུ་ཡི་བྱིན་རླབས་ཐམས་ཅད་འཇུག་པའི་མོས་པ་མཛོད། དེ་ནས་སློབ་དཔོན་

འཇམ་དཔལ་དབྱངས་སུ་གསལ་བའི་མགྲིན་པ་ལས་འོད་ཟེར་འཕྲོས་ཏེ། ངོས་རང་
ལ་ཆ་བཞག་ན། ངོས་རང་གི་ངག་གི་སྒོ་ནས་གཞན་ལ་ཕན་ཐོགས་བྱེད་བཞིན་ཡོད་
ལ། དེ་ལྟ་བུའི་དགེ་བའི་རྩ་བ་ཡོད་པ་རྣམས་མཆོད་རྫས་ཀྱི་རྣམ་པར་བྱུང་ནས་རྒྱལ་

བ་སྲས་དང་བཅས་པ་ལ་མཆོད། རྒྱལ་བ་སྲས་དང་བཅས་པའི་མགྲིན་པར་འཕོག་
པས་ཐུགས་རྒྱུད་ཡོངས་སུ་བསྐུལ་ནས་འོད་ཟེར་གྱི་རྣམ་པས་མགྲིན་པ་ནས་བྱུང་།

སློབ་དཔོན་གྱི་མགྲིན་པར་ཐིམ། མདོར་ན་སངས་རྒྱས་སྲས་དང་བཅས་པའི་གསུང་
གི་བྱིན་རླབས་ཐམས་ཅད་སློབ་དཔོན་ལ་ཞུགས། དེ་ནས་སློབ་དཔོན་འཇམ་དཔལ་

དབྱངས་ལ་གསལ་བ་ལ་དམིགས་ནས་གསུང་གི་བྱིན་རླབས་བདག་ལ་སྩོལ་རོགས་
གནང་། སྤྱིར་སྐུ་གསུང་ཐུགས་ཀྱི་བྱིན་རླབས་སྤྱི་དང་། ལྷག་པར་གསུང་གི་བྱིན་
རླབས་བདག་ལ་སྩལ་རོགས་གནང་བསམ་པའི་ཐོག་ནས་གསུང་གི་བྱིན་རླབས་ཀྱི་
སླད་དུ་བསྟོད་པ་ཚར་གཅིག་འདོན་པ་ལ།

གང་གི་བློ་གྲོས་སྒྲིབ་གཉིས་སྤྲིན་བྲལ་ཉི་ལྟར་རྣམ་དག་རབ་གསལ་བས། །ཇི་

སྙེད་དོན་ཀུན་ཇི་བཞིན་གཟིགས་ཕྱིར་ཉིད་ཀྱི་ཐུགས་ཀར་གླེགས་བམ་འཛིན། །གང་

དག་སྲིད་པའི་བཙོན་རར་མ་རིག་མུན་འཐོམས་སྡུག་བསྔལ་གྱིས་བཟིར་བའི། །འགྲོ་
ཚོགས་ཀུན་ལ་བུ་གཅིག་ལྟར་བརྩེ་ཡན་ལག་དྲུག་ཅུའི་དབྱངས་ལྡན་གསུང་། །འབྲུག་
ལྟར་ཆེར་སྒྲོགས་ཉོན་མོངས་གཉིད་སློང་ལས་ཀྱི་ལྕགས་སྒྲོག་འགྲོལ་མཛད་ཅིང་།།

མ་རིག་མུན་སེལ་སྡུག་བསྔལ་མྱུ་གུ་ཇི་སྙེད་གཅོད་མཛད་རལ་གྲི་

123

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བསྣམས། །གདོད་ནས་དག་ཅིང་ས་བཅུའི་མཐར་སོན་ཡོན་ཏན་ལུས་རྫོགས་རྒྱལ་
སྲས་ཐུ་བོའི་སྐུ། །བཅུ་ཕྲག་བཅུ་དང་བཅུ་གཉིས་རྒྱན་སྤྲས་བདག་བློའི་མུན་སེལ་
འཇམ་པའི་དབྱངས་ལ་འདུད། །

དེ་ལྟར་གསོལ་བ་བཏབ་པས་སློབ་དཔོན་འཇམ་དཔལ་དུ་གསལ་བའི་མགྲིན་

པ་ནས་འོད་ཟེར་དམར་པོའི་ཚོགས་དཔག་ཏུ་མེད་པ་བྱུང་སྟེ། སློབ་མ་རྣམས་ཀྱི་

མགྲིན་པ་ལ་ཐིམ་པས་ངག་གི་སྒོ་ནས་བསགས་པའི་སྡིག་སྒྲིབ་ཐམས་ཅད་བྱང་ཞིང་།
གསུང་གི་བྱིན་རླབས་ཐོབ་ནས་རང་ཉིད་ཀྱིས་ཀྱང་ངག་གི་སྒོ་ནས་གཞན་དོན་རྒྱ་
ཆེན་པོ་སྒྲུབ་པའི་སྐལ་བ་ཅན་དུ་བྱས་སོ་སྙམ་པ་བྱེད་དགོས།

དེ་རྗེས་ཐུགས་ཀྱི་བྱིན་རླབས་འཇུག་པའི་དོན་དུ་སློབ་དཔོན་འཇམ་དཔལ་དུ་

གསལ་བའི་ཐུགས་ཀ་ནས་འོད་ཟེར་འཕྲོས། སངས་རྒྱས་ཐམས་ཅད་ལ་མཆོད་པ་

ཕུལ། འོད་ཟེར་ཐུགས་ཀར་འཕོག་པས་ཐུགས་རྒྱུད་ཡོངས་སུ་བསྐུལ་ནས་འོད་ཟེར་
གྱི་རྣམ་པ་ཐུགས་ཀ་ནས་བྱུང་། སློབ་དཔོན་འཇམ་དཔལ་དུ་གསལ་བའི་ཐུགས་
ཀར་ཐིམ། སློབ་དཔོན་འཇམ་དཔལ་དུ་གསལ་བ་ལ་མོས་གུས་གདུང་བས་བསྟོད་པ་
ཚར་གཅིག་འདོན་པ་ལ།

གང་གི་བློ་གྲོས་སྒྲིབ་གཉིས་སྤྲིན་བྲལ་ཉི་ལྟར་རྣམ་དག་རབ་གསལ་བས། །ཇི་

སྙེད་དོན་ཀུན་ཇི་བཞིན་གཟིགས་ཕྱིར་ཉིད་ཀྱི་ཐུགས་ཀར་གླེགས་བམ་འཛིན། །གང་

དག་སྲིད་པའི་བཙོན་རར་མ་རིག་མུན་འཐོམས་སྡུག་བསྔལ་གྱིས་བཟིར་བའི། །འགྲོ་
ཚོགས་ཀུན་ལ་བུ་གཅིག་ལྟར་བརྩེ་ཡན་ལག་དྲུག་ཅུའི་དབྱངས་ལྡན་གསུང་། །འབྲུག་
ལྟར་ཆེར་སྒྲོགས་ཉོན་མོངས་གཉིད་སློང་ལས་ཀྱི་ལྕགས་སྒྲོག་འགྲོལ་མཛད་ཅིང་།།

124

༧གོང་ས་༧སྐྱབས་མགོན་ཆེན་པོ་མཆོག

མ་རིག་མུན་སེལ་སྡུག་བསྔལ་མྱུ་གུ་ཇི་སྙེད་གཅོད་མཛད་རལ་གྲི་

བསྣམས། །གདོད་ནས་དག་ཅིང་ས་བཅུའི་མཐར་སོན་ཡོན་ཏན་ལུས་རྫོགས་རྒྱལ་
སྲས་ཐུ་བོའི་སྐུ། །བཅུ་ཕྲག་བཅུ་དང་བཅུ་གཉིས་རྒྱན་སྤྲས་བདག་བློའི་མུན་སེལ་
འཇམ་པའི་དབྱངས་ལ་འདུད། །

ཅེས་གསོལ་བཏབ་པས། སློབ་དཔོན་གྱི་ཐུགས་ཀ་ནས་འོད་ཟེར་སྔོན་པོ་

དཔག་ཏུ་མེད་པ་བྱུང་། སློབ་མའི་ཐུགས་ཀར་ཐིམ་པས་ཡིད་ཀྱི་སྒོ་ནས་བསགས་

པའི་སྡིག་སྒྲིབ་ཐམས་ཅད་བྱང་ཞིང་། ཐུགས་ཀྱི་བྱིན་རླབས་གཙོ་བོ་བརྩེ་བའི་ཡོན་
ཏན་ནམ་སྙིང་རྗེ་ཆེན་པོ་གཞི་ལ་བཞག་པའི་འདུན་པ་གཉིས་ལྡན་གྱི་བྱང་ཆུབ་ཀྱི་

སེམས་དང་། དེ་ཐམས་ཅད་དབང་པོ་རྣོན་པོའི་དབང་དུ་བྱས་ན་སྟོང་ཉིད་ཀྱི་ལྟ་བས་

གྲོགས་བྱས་ནས་ཡོང་བ་ཞིག་ཡིན། སྟོང་ཉིད་རྟོགས་པའི་ཤེས་རབ་དང་། ཐབས་
བྱམས་པ་དང་སྙིང་རྗེ་རྩ་བར་གྱུར་པའི་བྱང་ཆུབ་ཀྱི་སེམས་སོགས་བླ་མ་འཇམ་
དཔལ་དབྱངས་ཀྱི་ཐུགས་རྒྱུད་ཀྱི་རྟོགས་པའི་ཡོན་ཏན་རྣམས་རང་ཉིད་ལ་བྱིན་
རླབས་ཞུགས་ནས་རང་གི་རྒྱུད་ལ་དེ་ལྟ་བུའི་སྟོང་ཉིད་རྟོགས་པའི་བློ་དང་། དེས་

གྲོགས་བྱས་ནས་བྱམས་པ་དང་སྙིང་རྗེ་རྩ་བར་གྱུར་པའི་བྱང་ཆུབ་ཀྱི་སེམས་རྒྱུད་
ལ་སྐྱེས་པའི་སྐལ་བ་ཅན་དུ་བྱས་སོ་སྙམ་པའི་མོས་པ་དང་། ཐུགས་ཀྱི་བྱིན་རླབས་
མ་ལུས་པ་ཐོབ་སོང་སྙམ་པའི་མོས་པ་བྱེད་དགོས།

ཝ༽ ཨ་ར་པ་ཙའི་བཟླས་ལུང་ངམ་མི་བརྗེད་པའི་གཟུངས།

དེ་ནས་སློབ་དཔོན་འཇམ་དབྱངས་ལ་གསལ་བའི་ཐུགས་ཀར་འཁོར་ལོ་དམར་

སེར་རྩིབས་དྲུག་པ་སྟེ། དེ་ནི་ནམ་རྒྱུན་གྱི་ཆོས་ཀྱི་འཁོར་ལོ་དེ་ཡིན་པ་ལས་མཚོན་

125

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཆའི་འཁོར་ལོ་མིན། དེ་ཡང་རྩིབས་དྲུག་ལ་ༀ་ཨ་ར་པ་ཙ་ན་བཅས་གསལ་བཏབ།

དེ ་ནས་ཨ་ར་པ་ཙའི ་བཟླས་ལུང་བྱེ ད ་སྐབས། བླ་མ་འཇམ་དཔལ་དབྱངས་སུ་

གསལ་བའི་ཐུགས་ཀའི་སྔགས་འཁོར་ལས་འོད་ཟེར་བྱུང་སྟེ། ཨ་ར་པ་ཙའི་ཡིག་
འབྲུ་བླ་མའི་ཞལ་ནས་བྱུང་ཞིང་། ཁྱེད་རང་ཚོ་དབང་ཐོབ་མེད་པ་ཞིག་ཡིན་ན། རང་

ཉིད་འཇམ་དཔལ་དབྱངས་ལ་གསལ་བཏབ་མི་དགོས་ལ། རང་ཉིད་ཐ་མལ་པར་
གསལ་བ་དེ་གའི་སྙིང་གར་སྔགས་འཁོར་ལ་ཐིམ་ནས་འཕགས་པ་འཇམ་དཔལ་གྱི་

སྐུ་གསུང་ཐུགས་ཀྱི་ཡོན་ཏན་སྤྱི་དང་། ལྷག་པར་མཁྱེན་པའི་ཡོན་ཏན་དང་། དེ་ཡང་
ཤེས་རབ་ཆེ་བ་དང་། གསལ་བ། མྱུར་བ། ཟབ་པའི་ཤེས་རབ་བཅས་དང་། དེ་བཞིན་

འཆད་པའི་ཤེས་རབ་དང་། རྩོད་པའི་ཤེས་རབ། རྩོམ་པའི་ཤེས་རབ་སོགས་རང་
རྒྱུད་ཀྱི་ཤེས་རབ་གོང་ནས་གོང་དུ་འཕེལ་བའི་བྱིན་རླབས་ཐོབ་སོང་སྙམ་པ་བྱེད་
དགོས། ༀ་ཨ་ར་པ་ཙ་ན་དྷི། ཞེས་པ་ལན་གསུམ་རྗེས་བཟློས་དང་། དེ་རྗེས་མཉམ་

དུ་ཕྲེང་སྐོར་ཞིག་བགྲང་དགོས། དེ་རྗེས་རང་རང་གི་མིད་པའམ་མགྲིན་པར་ཡི་གེ་དྷི་

དམར་སེར་གཅིག་གསལ་བཏབ། ཡིག་མགོ་བྲེ་ཕུག་ཏུ་གཏད་ནས་ཕྲེད་དུ་ཡོད་པ་
ལྟ་བུ་ཞིག་ལ་བསམ་བློ་བཏང་སྟེ་དེ་ལས་འོད་ཟེར་འཕྲོས། རྒྱལ་བ་སྲས་དང་བཅས་

པའི་སྐུ་གསུང་ཐུགས་ཀྱི་ཡོན་ཏན་སྤྱི་དང་། ལྷག་པར་མི་བརྗེད་པ་སྟེ། ཡོན་ཏན་སྣ་

གཅིག་ཤེས་པ་དེ་གཏན་ནས་མི་བརྗེད་པར་གནས་པའི་མི་བརྗེད་པའི་བློ་ཡི་ནུས་པ་
ཞིག་ཡོད་པ་དེར་ཡོངས་གྲགས་མི་བརྗེད་པའི་གཟུངས་ཞེས་བརྗོད་ཀྱི་ཡོད། དེ་ལྟ་

བུའི་མི་བརྗེད་པའི་གཟུངས་ཀྱི་བྱིན་རླབས་དེ་ཡི་གེ་དྷི་ཡིག་གི་རྣམ་པར་ཚུར་བྱུང་

ནས་ཁྱེད་རང་ཚོའི་མགྲིན་པའི་དྷི་ཡིག་ལ་ཐིམ་སོང་སྙམ་པ་བྱེད་དགོས། དེ་རྗེས་

126

༧གོང་ས་༧སྐྱབས་མགོན་ཆེན་པོ་མཆོག

དབུགས་ཐེངས་གཅིག་ལ་དྷི་ཡིག་བརྒྱ་རྩ་གཅིག་སྟེ། བརྒྱ་རྩ་དེ་ཡང་བཞི་རེ་བྱས་

ཏེ། དྷི་དྷི་དྷི་དྷི། ཞེས་ཉེར་ལྔ་ཕྱིན་ཚེ་བརྒྱ་ལོང་ཞིང་། སྐབས་འདིར་དབུགས་ཡར་

འཐེན་ནས་དྷི་ཡིག་བརྒྱ་རྩ་གཅིག་བགྲངས་དགོས། ༀ་ཨ་ར་པ་ཙ་ན་དྷི། ཞེས་པའི་
དྷི་ཡིག་རེ་རེ་མར་བྱུང་སྟེ་སྙིང་ཁའི་འཁོར་ལོའི་དབུས་ཀྱི་དྷི་ཡིག་ལ་ཐིམ་ཞིང་།

མཐར་དྷི་ཞེ ས ་བརྗོ ད ་པའི ་ དྷི་ཡི ག ་དེ ་ ཉི ད ་ཀྱང་དེ ་ ལ་ཐི མ ་རྗེ ས ་མི ་ བརྗེ ད ་པའི ་
གཟུངས་ཐོབ་སོང་སྙམ་པ་བྱེད་དགོས།

ཁ་སང་ང་ཚོ་སྐད་ཆ་བྱུང་བ་ལྟར། ངོས་རང་ཆུང་ངུའི་སྐབས་ཞོགས་པ་ཡར་

ལངས་མ་ཐག་སྐད་ཆ་མ་བཤད་གོང་དུ་གང་བློ་མ་འདོན་གྱི་ཡོད། དེང་སྐབས་ཡར་
མ་ལངས་གོང་ནས་ཐུབ་དབང་གི་སྐུ་གསུང་ཐུགས་ཀྱི་ཡོན་ཏན་དྲན་པར་བྱས་ཤིང་།
སྟོན་པ་ཐུབ་པའི་དབང་པོའི་རྗེས་འབྲང་རྣལ་མ་ཞིག་བྱེད་ཀྱི་ཡིན་བསམ་པའི་སྨོན་

ལམ་བརྒྱབ་ནས་དམ་བཅའ་བཞག། དེ་ནས་ལངས་རྗེས་ཁྲུས་དང་ལས་ཀ་བྱེད་

བཞིན་དུ་གང་བློ་མ་འགྲོ་གང་ཆེ་འདོན། དེ་རྗེས་ཨ་ར་པ་ཙ་ཕྲེང་སྐོར་གཅིག་ཙམ་

གྲངས་གསོག་བྱེད་ཐུབ་ན་ལེགས། དེ་རྗེས་དྷི་ཡིག་བརྒྱ་རྩ་གཅིག་ཙམ་འདོན། དེ་
ལྟར་བྱས་ན་ཟླ་བ་གཅིག་ཙམ་གྱི་རྗེས་སུ་བརྟག་དཔྱད་བྱས་ན་ཏན་ཏན་རིག་པ་ཇེ་
གསལ་དུ་འགྲོ་ངེས་པ་ཡིན། དེ་ལྟར་ཉིན་རེ་བཞིན་དུ་གང་བློ་མ་འདོན་ན་ཕན་ཐོགས་

ཆེན་པོ་ཡོད། ཐོག་མར་ཁྱེད་རང་ཚོས་ཆོས་རབ་ཏུ་རྣམ་འབྱེད་ཀྱི་ཤེས་རབ་སྤེལ་རྒྱུ་
དེ་གལ་འགངས་ཆེ་ཤོས་ཆགས་ཡོད། དེ་རྗེས་ནང་པའི་གཞུང་ལུགས་ཁག་ལ་ལྟ་རྒྱུ་

ཧ་ཅང་གལ་ཆེ་ལ། ནང་པའི་གཞུང་ལ་སློབ་སྦྱོང་བྱ་རྒྱུ་དེ་ནི་མ་ཤི་བར་ལྟ་དགོས་པ་
ཞིག་ཡིན།

127

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སྔར་པཎ་ཆེན་བློ་བཟང་ཆོས་རྒྱན་སློབ་གཉེར་གྲུབ་མཚམས་སུ་ད་ནི་སློབ་

གཉེར་བྱེད་དགོས་པ་མེད་དགོངས་པའི་ཚེ་རྗེ་བཙུན་འཇམ་དཔལ་དབྱངས་ལྟ་བུ་
ཉམས་ལ་ཤར་ནས།

ས་གསུམ་རྙེད་པའི་འཕགས་པ་ཡང་། །
ཐོས་པས་ངོམས་པ་མེད་ལ་ལྟོས། །

ཞེས་ས་གསུམ་པ་ཐོབ་པའི་འཕགས་པ་རྣམས་ཀྱིས་ཀྱང་ད་དུང་ཐོས་པ་གནང་

བཞིན་ཡོད་གསུངས་པ་ལུང་བསྟན་དུ་བྱུང་བའི་ལོ་རྒྱུས་ཡོད། དེ་ལྟར་ང་རང་ཚོ་མ་
ཤི་བར་དཔེ་ཆ་བལྟ་རྒྱུ་གལ་འགངས་ཆེན་པོ་ཡིན།

ངོས་རང་ལ་ཆ་མཚོན་ན་ལོ་ ༧༨ གྱི་མཚམས་སུ་སླེབས་ཀྱང་བར་སེང་དང་།

དུས་ཚོད་ཁོམ་པ་ཡོད་ཚད་ལ་བསྟན་འགྱུར་གྱི་གཞུང་ཁག་ཀློག་བཞིན་ཡོད། དེ་
དག་ཧ་ཅང་གལ་ཆེན་པོ་རེད་འདུག དེ་དག་གི་ཁུངས་གཏུགས་ས་མདོ་ཡིན་ལ།

དུས་ཚོད་ཡོད་སྐབས་མདོ་རྣམས་ཀྱང་ཀློག་བཞིན་ཡོད། བོད་ལ་ཡོད་པ་རྣམས་
བཀའ་བསྟན་གྱི་གདམས་ངག་སྙིང་པོ་བསྡུས་ནས་བསྟན་པ་ཞིག་ཡིན་སྟབས། བོད་

ཀྱི་མཁས་པས་མཛད་པའི་གདམས་ངག་རྣམས་སྒོ་ཕྱེ་བའི་ལྡེ་མིག་གི་ཚུལ་དུ་བྱས་
ནས་ཆེ་ས་གཞུང་ཆེན་མོ་རྣམས་ཡིན་པ་ལས། བེའུ་འབུམ་ལག་མཐིམ་ཙམ་ཞིག་ལ་

ཆོག་ཤེས་བྱས་ནས་སྡོད་རྒྱུ་ཞིག་གཏན་ནས་མིན། འདི་ཡན་གང་བློ་མའི་བསྟོད་
སྒྲུབ་ཟིན་པ་ཡིན།

གསུམ་པ། སངས་རྒྱས་ཀྱི་གསུང་རབ་རྣམས་སྡེ་སྣོད་གསུམ་དུ་འདུ་
ཚུལ་དང༌། སྡེ་སྣོད་གསུམ་དུ་འཇོག་པའི་རྒྱུ་མཚན།

128

༧གོང་ས་༧སྐྱབས་མགོན་ཆེན་པོ་མཆོག

དེ་ཡང་རང་རྒྱུད་ལ་ཡོད་པའི་སེམས་དང༌། སེམས་བྱུང་རྣམས་ཉོན་མོངས་

པའི་དབང་དུ་སོང་བ་ལ་བརྟེན་ནས་འཁོར་བར་སྡུག་བསྔལ་གྱི་འཁོར་ལོ་རྒྱུན་མི་
ཆད་དུ་མྱོང་ཞིང་འཁོར་བ་དང༌། དེ་སྤངས་ན་ཐར་པ་ཐོབ་པ་ཡིན་པས་གཙོ་བོ་རང་

རྒྱུད་ཀྱི ་ ཆགས་སོ ག ས་ཉོ ན ་མོ ང ས་པ་འདུལ་དགོ ས ། དེ ་ འདུལ་བའི ་ ཐབས་སུ།

སངས་རྒྱས་བཅོམ་ལྡན་འདས་ཀྱིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་
ཡོད།

དེ་དག་བསྡུས་ན་གསུང་རབ་ཡན་ལག་བཅུ་གཉིས། དེ་དག་ཀྱང་མདོར་བསྡུས་

ན་སྡེ་སྣོད་གསུམ་ཞེས་མདོ་སྡེའི་སྡེ་སྣོད། འདུལ་བའི་སྡེ་སྣོད། མངོན་པའི་སྡེ་སྣོད་
གསུམ་གྱི་ནང་དུ་འདུ། དེ་ལྟར་སྡེ་སྣོད་གསུམ་འཇོག་པའི་རྒྱུ་མཚན་ལའང༌། ཨཱརྱ་མཻ་
ཏྲིས་ ༼འཕགས་པ་བྱམས་པས༽ མཛད་པའི་སཱུ་ཏྲ་ཨཱལཾ་ཀཱ་ར་ ༼མདོ་སྡེ་རྒྱན་༽ ལས།
སྡེ་སྣོད་དག་ནི་གསུམ་མམ་གཉིས་ཀྱང་རུང༌། །
བསྡུས་པའི་ཕྱིར་ན་རྒྱུ་ནི་དགུར་འདོད་དོ། །

ཞེས་སྤང་བྱ་ལ་བལྟོས་པའི་རྒྱུ་མཚན་གསུམ། བསླབ་པ་ལ་བལྟོས་པའི་རྒྱུ་

མཚན་གསུམ། ཤེས་བྱ་ལ་བལྟོས་པའི་རྒྱུ་མཚན་གསུམ་སྟེ་དགུ་ཡོད། དེའི་དང་པོ་
གསུམ་ནི་ཐེ་ཚོམ་དང་། ཉེ་བའི་ཉོན་མོངས་པ་གཉིས། རང་གི་ལྟ་བ་མཆོག་ཏུ་འཛིན་

པའི་ཉེ་བའི་ཉོན་མོངས་པ་གསུམ་གྱི་གཉེན་པོར་རིམ་པ་བཞིན། དང་པོའི་གཉེན་པོར་
མདོ་སྡེའི་སྡེ་སྣོད། གཉིས་པའི་གཉེན་པོར་འདུལ་བའི་སྡེ་སྣོད། གསུམ་པའི་གཉེན་

པོར་མངོན་པའི་སྡེ་སྣོད་གསུམ་གསུངས་པ། དེ་ཡང་མདོ་སྡེའི་སྡེ་སྣོད་ཀྱི་སྐབས།
ཕུང་པོ་དང༌། ཁམས་དང༌། སྐྱེ་མཆེད་དང༌། རྟེན་འབྲེལ་དང༌། བདེན་པ་བཞི་དང་ས་

129

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དང་ཕ་རོལ་ཏུ་ཕྱིན་པ་སོགས་གཙོ་བོ་ཏིང་ངེ་འཛིན་གྱི་བསླབ་པའི་སྐོར་ལེགས་པར་
གཏན་ལ་ཕབ་སྟེ་རང་དང་སྤྱིའི་མཚན་ཉིད་ཀྱི་ཤེས་བྱའི་གནས་དེ་དག་ལ་མཐའ་

གཉིས་སུ་དོགས་པའི་ཐེ་ཚོམ་སེལ་བར་བྱེད་པས་མདོ་སྡེའི་སྡེ་སྣོད་དེ་ཐེ་ཚོམ་ཉེ་
བའི་ཉོན་མོངས་ཀྱི་གཉེན་པོར་གསུངས།

འདུལ་བའི་སྡེ་སྣོད་སྐབས་མི་ཚངས་པར་སྤྱོད་པ་སོགས་དང༌། ཟས་གོས་

གནས་མལ་བཟང་པོ་སོགས་ཕྱི་དང་ནང་གི་འདོད་པ་ལ་ཆགས་པ་སོགས་ཁ་ན་མ་
ཐོ་བའི་ཉེས་སྐྱོན་ཐམས་ཅད་ལ་འཇུག་པ་བཀག་པས་འདོད་པ་བསོད་སྙོམས་ཀྱི་

མཐའ་དང་། ཡང་ངེས་འབྱུང་གི་ཚུལ་ཁྲིམས་རྣམ་པར་དག་པ་དང་ལྡན་ཅིང་རྙེད་པ་
སོགས་དཀའ་ཚེགས་དག་འབད་རྩོལ་གྱིས་བསྒྲུབ་མི་དགོས་པ་དང༌། དེ་ལ་ལོངས་

སྤྱོད་པའི་ཚེ་ཆགས་ཞེན་དྲག་པོ་འགོག་ནུས་པའི་གཉེན་པོ་དང་ལྡན་པ་རྣམས་ལ་
གོས་དང་། ཁ་ཟས་དང༌། ཁང་པ་སོགས་ཤིན་ཏུ་བཟང་པོར་ཡང་ལོངས་སྤྱོད་པར་

གནང་བས་ན། བདག་ཉིད་ངལ་ཞིང་དུབ་པ་ལ་སྦྱོར་བའི་མཐའ་གཉིས་ཀྱི་གཉེན་པོ་

བསྟན་པས་འདུལ་བའི་སྡེ་སྣོད་དེ་སྤྱོད་ཕྱོགས་ཀྱི་མཐའ་གཉིས་ལ་སྦྱོར་བའི་ཉེ་བའི་

ཉོན་མོངས་པའི་གཉེན་པོར་གསུངས་ལ། དེའི་དོན་དྲིལ་ན། ཟས་གོས་གནས་མལ་
བཟང་པོ་ལ་ལོངས་སུ་སྤྱད་ཀྱང་ཆགས་པ་དང༌། ང་རྒྱལ་དང་། རྒྱགས་པ་སོགས་
ཉོན་མོངས་པ་མི་སྐྱེད་ན་ཁ་ན་མ་ཐོ་བ་མེད་པར་སྤྱོད་པ་ཡིན་པས་སངས་རྒྱས་ཀྱིས་
གནང་བ་ཡིན་ལ། གལ་ཏེ་ཟས་ངན་ངོན་དང་གོས་ཕྱག་དར་ཁྲོད་པ་ལྟ་བུ་ལོངས་སྤྱད་

ཀྱང༌། དེ་ལ་ཆགས་པ་སོགས་འཕེལ་ན་ཁ་ན་མ་ཐོ་བ་དང་བཅས་པར་སྤྱོད་པ་ཡིན་
པས་དེ་ལྟ་བུ་སངས་རྒྱས་ཀྱི་གནང་བ་མེད་པས་བཀག་ལ། གཙོ་བོ་འདོད་ཆགས་

130

༧གོང་ས་༧སྐྱབས་མགོན་ཆེན་པོ་མཆོག

སོགས་ནང་གི་ཉོན་མོངས་འཕེལ་མི་འཕེལ་ཙམ་ལས་ཕྱིའི་དངོས་པོ་གཙོ་ཆེ་བ་མ་
ཡིན།

ཀ༽ ནང་པའི་གཞུང་ནས་ཤ་ལ་གནང་བཀག་ཡོད་མེད།

ཁ་སང་ཤའི་སྐོར་ཞུས་པ་ལྟར། འདུལ་བའི་གཞུང་ནས་ཤ་ལ་བྱེ་བྲག་ཕྱེ་གནང་

ཡོད། རྨིག་པ་གཅིག་པ་རྟ་དྲེལ་ལ་སོགས་པའི་ཤ་ཟ་མི་རུང་བ་དང་། བཅད་པ་ལས་

བྱུང་བ་མ་མིན་ནམ། ཞེས་རང་ཉིད་ཀྱི་ཆེད་དུ་གཉེར་ནས་བསད་པའི་ཤ་མིན་ནམ།

ཞེས་སོགས་དྲི་བ་དྲིས་དགོས་པའི་རིགས་འགའ་ཞིག་ཡོད། རང་ཉིད་ཀྱི་ཆེད་དུ་
བསད་པ་ཡིན་ན་རྣམ་གསུམ་མ་དག་པའི་ཤ་ཡིན་པས་ཟ་མི་ཆོག་པ་ཡིན། དེས་ན་

འདུལ་བའི་གཞུང་ནས་སྤྱིར་ཤ་བཀག་མེད། དེས་ན་ཤྲི་ལངྐ་དང་། ཐའེ་ལན་ཌི།

འབར་མ་སོགས་ཀྱི་དགེ་སློང་རྣམས་ཀྱིས་དམིགས་བསལ་ཤ་མེད་གནང་གི་མེད།
དེའི་སྐོར་ལ་སྔར་ལོ་སུམ་ཅུའི་གོང་དུ་ཤྲི་ལངྐའི་དགེ་སློང་ཞིག་དང་ངོས་གཉིས་སྐད་
ཆ་བྱུང་བར། ཁོང་གིས་ནང་པའི་དགེ་འདུན་པའི་ཁྲོད་དུ་ཤ་ཡོད་ཤ་མེད་གཉིས་ཀ་
ཡོད་པར་གསུངས།

རྒྱུ་མཚན་གང་ཡིན་ཞེ་ན། དགེ་སློང་བསོད་སྙོམས་ལ་ཕེབས་སྐབས་དགེ་སློང་

རང་ཉིད་ལ་ཐབས་ཤེས་གང་ཡང་མེད་པར་སྔར་ལྷུང་བཟེད་བསྣམས་ནས་བསོད་

སྙོམས་ལ་ཕེབས་སྲོལ་ཡོད་པ་སྟེ། ངོས་ནས་སྔར་ཐའེ་ལན་ཌིར་བསྐྱོད་སྐབས་དགེ་
སློང་རྣམས་དང་ལྷན་དུ་རྐང་བརྗེན་མར་ལྷུང་བཟེད་འཁྱེར་ནས་བསོད་སྙོམས་ལ་

བསྐྱོད་མྱོང་ཡོད། དེའི་ལམ་སྲོལ་བཏོད་ནས་གནས་མཆོག་རྡོ་རྗེ་གདན་གྱི་མཆོད་

རྟེན་ལ་སྐོར་བར་བསྐྱོད་ཅིང་ཕྱོགས་སོ་སོ་ནས་བསོད་སྙོམས་འབུལ་མཁན་ཡོད་པ་

131

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བཅས་དེ་ལྟར་ཕྱིན་པ་རེད། དེར་བརྟེན་བསོད་སྙོམས་སློང་སའི་ཁྱིམ་ཚང་དེ་ཉིད་ཤ་

མེད་སྔོ་ཟས་ལ་བསྟེན་མཁན་ཞིག་ཡིན་ན་དེ་ག་ཟ་བ་དང་། དེ་བཞིན་བསོད་སྙོམས་
སློང་སའི་ཁྱིམ་བདག་དེ་ཉིད་དམར་ཟས་བསྟེན་མཁན་ཞིག་ཡིན་ནའང་དེ་ག་ཟ་བ་
ལས། ང་དཀར་ཟས་ཡིན་ཕར་ཁྱིམ་བདག་ལ་བཀའ་མངགས་བྱས་པ་ལྟ་བུས་ང་འདི་

དང་འདི་མི་ཟ་བས་དེ་མིན་འདི་དང་འདི་དགོས་ཞེས་བརྗོད་མི་ཆོག་པར་གང་ཞིག་
རག་པ་དེ་ཉིད་ཟ་སྲོལ་ཡོད།

ལྷུང་བཟེད་ཅེས་པའི་མིང་དེ་ཉིད་ཀྱང་སྦྱིན་བདག་གི་ལག་ནས་གང་ཞིག་ལྷུང་

བ་དེ་ཉིད་བཟེད་ནས་ཟ་བ་ལས། ང་ལ་འདི་དང་འདི་དགོས་ཞེས་བརྗོད་མི་ཆོག་པ་ནི་

འདུལ་བའི་འགྲོ་ལུགས་རེད་ཅེས་གསུངས་བྱུང་བ་དེ་བདེན་པ་རེད་འདུག ཐེག་ཆེན་
གྱི་སྡེ་སྣོད་ལངྐར་གཤེགས་པའི་མདོའི་ནང་ཤ་བཀག་ཡོད། དེས་ན་རྒྱ་ནག་དང་། ཉི་

ཧོང་། ཝི་ཏི་ནམ་སོགས་སུ་མི་མང་པོ་ཞིག་དཀར་ཟས་ལ་ལོངས་སུ་སྤྱོད་ཀྱི་ཡོད།

དེ་དག་གི་ཁུངས་ནི་མདོ་སྡེ་ལངྐར་གཤེགས་པ་ལྟ་བུ་ཐེག་ཆེན་གྱི་གཞུང་ལ་ཁུངས་
བཅོལ་བས་ཉམས་ལེན་གནང་བཞིན་ཡོད།

དེ་སྐོར་ངོས་དང་ཁུ་ནུ་བླ་མ་རིན་པོ་ཆེ་བསྟན་འཛིན་རྒྱལ་མཚན་མཆོག་དང་

བཀའ་མོལ་བྱུང་བར། ཐེག་ཆེན་གྱི་གཞུང་འགའ་ཞིག་ཏུ་བཀག་པ་དང་། གཞུང་ལ་

ལར་བཀག་མེད་ཅེས་གསུངས་བྱུང་། དཔེར་ན། སློབ་དཔོན་ལེགས་ལྡན་འབྱེད་
ཀྱིས་མཛད་པའི་དབུ་མ་སྙིང་པོ་ཐེག་ཆེན་གྱི་བསྟན་བཅོས་ཡིན་ནའང་།
དེ་ཚེ་དེ་ལ་གནོད་མེད་ཕྱིར། །

ཞེས་པའི་ལུང་འདྲེན་གནང་སྟེ། སྲོག་བཅད་ཟིན་པ་ཁྲོམ་དང་ཟ་ཁང་སོགས་སུ་

132

༧གོང་ས་༧སྐྱབས་མགོན་ཆེན་པོ་མཆོག

ཡོད་པ་རྣམས་ལོངས་སྤྱད་ན་དམིགས་ཤ་ཆགས་མེད་ལ། དེའི་གནས་སྐབས་སུ་

སེམས་ཅན་གྱི་སྲོག་བཅད་ཟིན་པས། སེམས་ཅན་ལ་གནོད་པ་གང་ཡང་མེད་ཅེས་
གསུངས།

འོན་ཀྱང་ཤ་ཟ་མཁན་ཡོད་ན་ཚོང་མཁན་ཡོད་ལ། ཚོང་མཁན་ཡོད་ན་སྲོག་

གཅོ ད ་མཁན་ཡོ ང ་བ་བཅས་སྔ་ཕྱི ་ རི མ ་དེ ད ་གནང་སྟེ་མཁས་གྲུབ་རི ན ་པོ ་ ཆེ འི ་

གསུང་ཞིག་ཏུ་དེ་ལྟར་དོགས་གཅོད་གནང་ཡོད། དེ་ལྟར་ནང་པའི་གཞུང་དུ་གནང་
ཞིང་། སྤྱིར་གནང་བཀག་གཉིས་ཀ་ཡོད།

དེ་མིན་གསང་སྔགས་ཀྱི་བྱ་རྒྱུད་དང་། སྤྱོད་རྒྱུད། རྣལ་འབྱོར་རྒྱུད་བཅས་ལ་

དཀར་སྐྱོང་གཙང་མ་དགོས་ལ། རྣལ་འབྱོར་བླ་མེད་ཀྱི་གཞུང་ནས་ཤ་ལྔ་དང་།
བདུད་རྩི་ལྔ་ཞེས་གསུངས་ཡོད། དེ་དག་སྦྱང་རྟོགས་སྦར་གསུམ་བྱས་པ་ཞིག་ལས།

རང་གར་ཤ་ལྔ་དང་བདུད་རྩི་ལྔ་ཞེས་མིང་བཏགས་པ་ཙམ་གྱིས་ཡོང་ཐབས་མེད།
དེས་ན་ནང་པའི་གཞུང་གི་འགྲོ་ལུགས་མང་དུ་གསུངས་པ་རྣམས་ངེས་པར་ཤེས་
དགོས་པ་ཞིག་ཡིན།

ཁ༽ སྡེ་སྣོད་གསུམ་དུ་འཇོག་པའི་རྒྱུ་མཚན།

མངོན་པའི་སྡེ་སྣོད་ཀྱི་སྐབས། རང་སྤྱིའི་མཚན་ཉིད་ཅེས་ཆོས་རྣམས་ཀྱི་རང་

གི་མཚན་ཉིད་དང༌། མི་རྟག་པ་དང༌། སྡུག་བསྔལ་དང༌། བདག་མེད་སོགས་སྤྱིའི་

མཚན་ཉིད་ཕྱིན་ཅི་མ་ལོག་པར་གསལ་བར་གཏན་ལ་ཕབ་པ་དེ་ལ་ཐོས་བསམ་
གྱིས་ཞུགས་ན་གཙང་བདེ་རྟག་བདག་སྟེ་ལོག་ཞུགས་བཅུ་དྲུག་ཏུ་འཛིན་པའི་ལྟ་བ་
མཆོག་ཏུ་འཛིན་པའི་གཉེན་པོར་བཤད་པ་ཡིན།

133

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རྒྱུ་མཚན་བར་པ་གསུམ་ནི། བསླབ་པ་གསུམ་བརྗོད་བྱར་བྱས་པའི་ཆ་ནས་

མདོ་སྡེའི་སྡེ་སྣོད། ཚུལ་ཁྲིམས་དང་གཏིང་ངེ་འཛིན་གྱི་བསླབ་པ་གཉིས་བསྒྲུབ་པའི་
ཕྱིར་དུ་མངོན་པའི་སྡེ་སྣོད་དེ་རྒྱུ་མཚན་དེ་གསུམ་ལ་བརྟེན་ནས་སྡེ་སྣོད་གསུམ་
བཞག

དེ་ཡང་མདོ་སྡེའི་སྡེ་སྣོད་ཀྱིས་བསླབ་པ་གསུམ་བརྗོད་བྱར་བྱེད་ཚུལ་ནི། དེས་

ཐེག་དམན་གྱི་ཚུལ་ཁྲིམས་ཀྱི་དབང་དུ་བྱས་པའི་སོ་སོར་ཐར་པའི་སྡོམ་པས་རྒྱུད་
བསྡམས་པ་དང༌། སྤྱོད་ཡུལ་དང་ཆོ་ག་ཡོངས་སུ་དག་པ་དང༌། ཁ་ན་མ་ཐོ་བ་ཕྲ་མོ་

ཙམ་ལའང་འཇིགས་པར་བལྟ་བའི་ཚུལ་ཁྲིམས་དང༌། ཐེག་དམན་གྱི་དབང་དུ་བྱས་

པའི་བསམ་གཏན་དང་གཟུགས་མེད་ཀྱི་སྙོམས་འཇུག་གི་ཏིང་ངེ་འཛིན་དང༌། ཐེག་
དམན་གྱི་དབང་དུ་བྱས་པའི་བདེན་བཞི་ཇི་ལྟ་བ་བཞིན་དུ་ཤེས་པའི་ལྷག་མཐོང་
ཤེས་རབ་ཀྱི་བསླབ་པ་རྣམས་དང༌། དེ་ཡང་བདེན་བཞི་དང་། བྱང་ཕྱོགས་སོ་བདུན་

སྒོམ་པ་སོགས་གཙོ་བོ་རང་སྟེང་དུ་བསམ་སྐབས་ནི་ཐེག་དམན་གྱི་དབང་དུ་བྱས་པ་
དེ་ཡིན་ལ། གཞན་སྟེང་དུ་བསམ་སྐབས་ཐེག་ཆེན་གྱི་དབང་དུ་བྱས་པ་དེ་ཡིན། དེ་
ནས་ལུས་ལ་སོགས་པ་རྣམས་སྟོང་གཞིར་བཞག་ནས་དེ་བདེན་སྟོང་དུ་བསམ་བློ་
གཏོང་སྐབས་དོན་དམ་གྱི་བློ་སྦྱོང་ཚུལ་ཞིག་གསུང་གི་ཡོད། དེས་ན། ཐེག་ཆེན་གྱི་

དབང་དུ་བྱས་པའི་ཉེས་སྤྱོད་སྡོམ་པ་ལ་སོགས་པའི་ཚུལ་ཁྲིམས་དང༌། ནམ་མཁའ་

མཛོད་དང་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་གྱི་བསླབ་པ་དང༌། དོན་
དམ་པའི་གནས་ལུགས་རྟོགས་པའི་རྣམ་པར་མི་རྟོག་པའི་ཡེ་ཤེས་ཤེས་རབ་ཀྱི་
བསླབ་པ་སྟེ་ཐེག་པ་གོང་འོག་གི་བསླབ་པ་གསུམ་ག་བརྗོད་བྱར་བྱས་ཏེ་བཤད།

134

༧གོང་ས་༧སྐྱབས་མགོན་ཆེན་པོ་མཆོག

འདུལ་བའི་སྡེ་སྣོད་ཀྱིས་ཚུལ་ཁྲིམས་དང༌། ཏིང་ངེ་འཛིན་གྱི་བསླབ་པ་གཉིས་

སྒྲུབ་ཚུལ་ནི། དེས་བླང་དོར་འཇུག་ལྡོག་གི་གནས་ཕྱི་ཅི་མ་ལོག་པར་སྟོན་པས་

དངོས་སུ་ཚུལ་ཁྲིམས་དག་པར་བྱེད་ཅིང༌། དེ་ལྟར་ཚུལ་ཁྲིམས་དག་ན་སེམས་ལ་
གདུང་བ་དང་འགྱོད་པ་མེད་པར་འགྱུར་ལ། དེ་མེད་ན་ལུས་བག་ཡངས་པའམ་ཤིན་
ཏུ་སྦྱངས་པ་ཐོབ་ལ། དེ་ལ་བརྟེན་ནས་སེམས་ཀྱི་དགའ་བདེ་འཕེལ་ཞིང༌། དེའི་
མཐུས་སེམས་རྩེ་གཅིག་ཏུ་གནས་པར་འགྱུར་བས་ན་འདུལ་བའི་སྡེ་སྣོད་ཀྱིས་ཚུལ་
ཁྲིམས་དང༌། ཏིང་ངེ་འཛིན་གཉིས་སྒྲུབ་པར་བྱེད།

མངོན་པའི་སྡེ་སྣོད་ཀྱིས་ཤེས་རབ་ཀྱི་བསླབ་པ་སྒྲུབ་ཚུལ་ནི། དེས་ཆོས་རྣམས་

ཀྱི་མཚན་ཉིད་ལེགས་པར་ཕྱེ་ནས་གཏན་ལ་ཕབ་པའི་མཐུས། དེ་ལ་ཐོས་པ་བྱས་

པས་ཆོས་རྣམས་ཀྱི་མཚན་ཉིད་མ་ནོར་བ་རིག་པའི་ཤེས་རབ་སྐྱེད་པར་བྱེད་པས་

ལྷག་པ་ཤེས་རབ་ཀྱི་བསླབ་པ་སྒྲུབ་པར་བྱེད་ཅིང་མངོན་སུམ་དུ་འཐོབ་པར་བྱེད་པ་
ཡིན།

རྒྱུ་མཚན་ཐ་མ་གསུམ་ནི། ཆོས་དང་དོན་བཤད་པའི་ཕྱིར་དུ་མདོ་སྡེ་དང༌།

ཆོས་དང་དོན་སྒྲུབ་པར་བྱེད་པའི་ཆ་ནས་འདུལ་བ་དང༌། ཆོས་དང་དོན་འབྲེལ་བའི་

གཏམ་ལ་མཁས་པར་བྱེད་པའི་ཕྱིར་མངོན་པ་སྟེ། དེ་ཡང་མདོ་སྡེས་ཆོས་དང་དོན་

བཤད་ཚུལ་ནི། མིང་ཚིག་ཡི་གེའི་ཆོས་དང༌། དེའི་བརྗོད་བྱ་ཕུང་ཁམས་སྐྱེ་མཆེད་

ལ་སོགས་པའི་དོན་དང༌། ཡང་ན་ཕུང་ཁམས་ལ་སོགས་པའི་ཆོས་དང༌། དགོངས་
ལྡེམ་དགོངས་བརྒྱད་ཀྱི་དོན་དང༌། ཡང་ན་མཐོ་རིས་འཐོབ་པར་བྱེད་པའི་ལམ་དགེ་

བ་བཅུའི་ཆོས་དང༌། ངེས་ལེགས་ཀྱི་ཡོན་ཏན་འཐོབ་པར་བྱེད་པའི་ལམ་བྱང་ཕྱོགས་

135

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སོ་བདུན་གྱི་དོན་རྣམས་རྒྱས་པར་འཆད་པའི་སྒོ་ནས་ཚིག་དོན་ལ་འབྱོང་བར་བྱེད།

འདུལ་བའི་སྡེ་སྣོད་ཀྱིས་ཆོས་དང་དོན་སྒྲུབ་ཚུལ་ནི། ཚུལ་ཁྲིམས་རྣམ་པར་

དག་པ་ལ་སྦྱོར་བ་དང༌། མི་གཙང་བ་སྒོམ་པ་ལ་སོགས་པ་བསྟན་པའི་སྒོ་ནས་ཉོན་
མོངས་པ་འདུལ་ཞིང་དེའི་མཐུ་ལས་སྔར་སྨོས་པའི་ཆོས་དང་དོན་རྣམས་ཤེས་པ་

དང༌། རྒྱུད་ལ་མངོན་དུ་གྱུར་པའི་སྒོ་ནས་རྟོགས་པར་འགྱུར་བས་ན་ཆོས་དང་དོན་
སྒྲུབ་པར་བྱེད། མངོན་པའི་སྡེ་སྣོད་ཀྱིས་ཆོས་དང་དོན་འབྲེལ་བའི་གཏམ་ལ་མཁས་
པར་འགྱུར་བ་ཡིན།

དེ་འདྲ་བའི་རྒྱུ་མཚན་དགུའི་སྒོ་ནས་ཐེག་པ་གསུམ་གྱི་ཉམས་ལེན་ཐབས་

ཤེས་ཀྱི་གནད་སྟོན་པའི་རྒྱལ་བའི་གསུང་རབ་ཐམས་ཅད་སྡེ་སྣོད་གསུམ་དུ་བསྡུས་

པ་ཡིན། སྡེ་སྣོད་གསུམ་གྱི་བརྗོད་བྱ་ཐམས་ཅད་ཚུར་བསྡུས་ན་ལྷག་པའི་ཚུལ་
ཁྲིམས་ཀྱི་བསླབ་པ་དང༌། ཏིང་ངེ་འཛིན་གྱི་བསླབ་པ་དང༌། ཤེས་རབ་ཀྱི་བསླབ་པ་

གསུམ་གྱི་ཉམས་ལེན་དངོས་དང་ཡན་ལག་ཅི་རིགས་པར་འདུ་ཞིང༌། དེ་ཡང་སངས་
རྒྱས་ཀྱིས་གསུངས་པའི་ཚུལ་ཁྲིམས་ཀྱིས་དངོས་བརྒྱུད་གཉིས་ནས་རང་གཞན་
ཐམས་ཅད་ལ་ཕན་པར་འགྱུར་བས་ལྷག་ཅིང༌། བསྟན་པ་འདི་ལས་གཞན་མུ་སྟེགས་
པ་སོགས་ཀྱིས་མེ་ལྔ་བསྟེན་པ་ལ་སོགས་པའི་དཀའ་ཐུབ་དང༌། ཚུལ་ཁྲིམས་ཀྱིས་
ནི་དངོས་དང་བརྒྱུད་ནས་རང་དང་གཞན་གདུང་བར་འགྱུར་བས་དམན་ལ། དེ་

བཞིན་དུ་སངས་རྒྱས་ཀྱིས་གསུངས་པའི་ཏིང་ངེ་འཛིན་ནི་ཉོན་མོངས་པ་དང༌། རྣམ་

རྟོག་གི་གཉེན་པོར་འགྲོ་བས་མཐོང་བའི་ཆོས་ལ་བདེ་བ་ཙམ་དུ་མ་ཟད་ཚེ་རབས་
གཞན་དང་གཞན་དུའང་བདེ་བར་བྱེད་ཅིང༌། ཐར་པའི་བདེ་བ་ལ་ཡང་འཐོབ་པར་

136

༧གོང་ས་༧སྐྱབས་མགོན་ཆེན་པོ་མཆོག

བྱེ ད ་པས་ལྷག་ལ། ཕྱི ་ རོ ལ ་པ་སོ ག ས་ཀྱི ་ ཏི ང ་ངེ ་ འཛི ན ་ནི ་ སེ མ ས་ཕྱི ་ རོ ལ ་དུ་
གཡེངས་པ་ལས་ལྡོག་པ་དང༌། མཐོང་བའི་ཆོས་ལ་བདེ་བར་གནས་པ་དང༌། འབྲས་

བུ་ཇི་ཙམ་བཟང་ཡང་གཟུགས་དང་གཟུགས་མེད་ཀྱི་ལྷའི་གནས་སུ་སྐྱེ་བར་བྱེད་
ནུས་པ་ཙམ་ལས་མེད་ཅིང༌། ཉོན་མོངས་དང་རྣམ་རྟོག་གི་གཉེན་པོར་མི་འགྲོ་བས་

དམན་པ་དང༌། སངས་རྒྱས་ཀྱི་གསུང་རབ་ནས་བཤད་པའི་ཤེས་རབ་ཀྱིས་ནི་
དངོས་སམ་བརྒྱུད་པས་བདག་གཉིས་སུ་འཛིན་པའི་སྒྲིབ་པ་མཐའ་དག་སེལ་བར་

བྱེད་ནུས་པས་ལྷག་ལ། ཕྱི་རོལ་པ་སོགས་ཀྱིས་བཤད་པའི་ཤེས་རབ་ཀྱིས་ནི་
གནས་ལུགས་མཐོང་བའི་སྒོ་ནས་འཁོར་བའི་རྩ་བ་གཅོད་མི་ནུས་པས་དམན་པ་སྟེ།

རྒྱུ་མཚན་དེ་དག་ལ་བརྟེན་ནས་སངས་རྒྱས་ཀྱིས་གསུངས་པའི་ཚུལ་ཁྲིམས་དང༌།
ཏིང་ངེ་འཛིན་དང༌། ཤེས་རབ་ནི་གཞན་ལས་ལྷག་པ་ཡིན་པས་ལྷག་པའི་བསླབ་པ་
གསུམ་ཞེས་ཟེར་བ་ཡིན་ནོ།།

བཞི་པ། སྡེ་སྣོད་གསུམ་གྱི་བརྗོད་བྱ་བསླབ་པ་གསུམ་གྱི་དང་པོ་ཚུལ་
ཁྲིམས་ཀྱི་བསླབ་པའི་སྐོར།

འོ་ན་ལྷག་པའི་བསླབ་པ་གསུམ་པོ་དེ་ཇི་འདྲ་ཞིག་ཡིན་སྙམ་ན། དང་པོ་ལྷག་པ་

ཚུལ་ཁྲིམས་ཀྱི་བསླབ་པ་ནི། ཡོན་ཏན་ཐམས་ཅད་ཀྱི་གཞི་རྟེན་ཡིན་ཞིང་སངས་
རྒྱས་ཀྱི་བསྟན་པའི་ཉམས་ལེན་གྱི་སྙིང་པོ་བསྡུས་པ་ཞིག་ཡིན། ནཱ་གཱ༌རྫུ་ནས་
༼མགོན་པོ་ཀླུ་སྒྲུབ་༽

མཛད་པའི་སུ་ཧྲི་ད་ལེ་ཁ་ ༼བཤེས་སྤྲིང་༽ ལས།

ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །

ཡོན་ཏན་ཀུན་གྱི་གཞི་རྟེན་ལགས་པར་གསུངས། །

137

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཞེས་གསུངས། དེ་ལ་མི་དགེ་བཅུ་སྤོང་གི་ཚུལ་ཁྲིམས་གཞིར་བྱས་པའི་ཚུལ་

ཁྲིམས་ཀྱི་རྣམ་གྲངས་མང་པོ་ཡོད་པ་བསྡུ་ན། སོ་ཐར་གྱི་ཚུལ་ཁྲིམས། བྱང་ཆུབ་

སེམས་དཔའི་ཚུལ་ཁྲིམས། གསང་སྔགས་ཀྱི་ཚུལ་ཁྲིམས་གསུམ་གྱི་ནང་དུ་འདུས་
པ་རེད།

ཀ༽ མི་དགེ་བཅུ་སྤོང་གི་ཚུལ་ཁྲིམས།

དེ་ལ་མི་དགེ་བཅུ་སྤོང་གི་ཚུལ་ཁྲིམས་ཞེས་པ་ནི་མི་དགེ་བ་བཅུ་སྤོང་བའི་

ཁྲིམས་ཤིག་ལ་ཟེར་ཞིང༌། ཨཱཙཱརྱ་བ་སུབནྡྷུས་ ༼སློབ་དཔོན་དབྱིག་གཉེན་༽ མཛད་པའི་
ཨབྷིདྷརྨ་ཀོ་ཥ་ ༼མངོན་པ་མཛོད།༽ ལས།

དེ་ལས་ཆེ་ལོང་བསྡུས་ནས་ནི། །

དགེ་དང་མི་དགེ་ཅི་རིགས་པར། །

ལས་ཀྱི་ལམ་ནི་བཅུར་གསུངས་སོ། །

ཞེས་གསུངས། མི་དགེ་བ་བཅུ་ནི། ལུས་ཀྱི་སྒོ་ནས་སྲོག་གཅོད། མ་བྱིན་ལེན།

ལོག་གཡེམ་དང་གསུམ། ངག་གི་སྒོ་ནས་རྫུན། ཕྲ་མ། ཚིག་རྩུབ། ངག་འཁྱལ་དང་

བཞི། ཡིད་ཀྱི་སྒོ་ནས་བརྣབ་སེམས། གནོད་སེམས། ལོག་ལྟ་དང་གསུམ་བཅས་སྒོ་
གསུམ་གྱི་ལམ་ནས་བྱས་ཤིང་བསགས་པའི་ལས་ལམ་བཅུ་ཡོད།

དེ་དག་ནི་ང་ཚོ་རབ་བྱུང་ཡིན་མིན་ཇི་ལྟར་ཡང་། ནང་པ་ཞིག་ཡིན་ཕྱིན་ཆད་ལ་

མི་དགེ་བཅུ་པོ་རྣམས་ཤེས་པར་བྱས་ནས་སྤོང་དགོས་པ་ཡིན། མི་དགེ་བཅུ་སྤོང་གི་

ཚུལ་ཁྲིམས་ཞེས་པ་ནི་ནང་པའི་ཆོས་ཀྱི་ཐོག་མའི་རྨང་གཞི་ལྟ་བུ་སྟེ༑ དཔེར་ན།
མཐའ་ཡི་འགོག་བདེན་སྒྲུབ་པའི་རིམ་པ་དང་པོ་དེ་ལུས་ངག་ཡིད་གསུམ་གྱི་ཉེས་

138

༧གོང་ས་༧སྐྱབས་མགོན་ཆེན་པོ་མཆོག

སྤྱོད་སྡོམ་པ་དེས་རྨང་གཞི་ལྟ་བུ་སྐྲུན་གྱི་ཡོད། རིམ་བཞིན་ཉེས་སྤྱོད་ཀུན་ནས་སློང་

བྱེད་ཀྱི་ཉོན་མོངས་སྡོམ་པ་དང་། མཐར་ཉོན་མོངས་རྩ་བ་ནས་སྤོང་བ་ཞིག་ཡིན། དེ་
རྗེས་ཉོན་མོངས་ཀྱི་བག་ཆགས་སྤོང་བས་ན། དབུ་མ་བཞི་བརྒྱ་པ་ལས།
བསོད་ནམས་མིན་པ་དང་པོར་བཟློག །

ཅེས་གསུངས་པ་ལྟར། སྡུག་བསྔལ་འབྱིན་བྱེད་ཀྱི་བསོད་ནམས་མིན་པའི་

ལས་རྣམས་དང་པོར་སྡོམ་པ་དང་།

བར་དུ་བདག་ནི་བཟློག་པར་བྱེད། །

ཅེས་པས། ཉོན་མོངས་བཟློག་པ་སྟེ། གཙོ་བོ་གང་ཟག་གི་བདག་འཛིན་གཙོ་

བོར་གསུངས་པའི་ཐོག་ནས་ཉོན་མོངས་བཟློག་པ་དེ་ཡིན།
མཐའ་མར་ལྟ་ཞིག་ཀུན་བཟློག་པ། །

ཞེས་པ་དེས། ལྟ་ངན་མཐའ་དག་དང་། གཙོ་བོ་ཉོན་མོངས་ཀྱིས་བཞག་པའི་

བག་ཆགས་ཀྱི་ཐོག་ཏུ་དགོངས་པ་བཞེས་ནས་གསུངས་ཡོད། དེས་ན།
༡༽ སྲོག་གཅོད།

སྲོག་གཅོད་ནི། ཡན་ལག་ལྔ་དང་ལྡན་པ་སྟེ་གཞི་རང་ལས་རྒྱུད་ཐ་དད་པའི་

སེམས་ཅན། བསམ་པ་དེར་འདུ་ཤེས་ཤིང་མ་འཁྲུལ་བ། སྦྱོར་བ་དུག་མཚོན་རིག་
སྔགས་སོགས་ཀྱིས་རང་གིས་གསོད་པའམ་གཞན་ལ་གསོད་དུ་འཇུག་པ། ཉོན་
མོངས་ནི་འདོད་ཆགས། ཞེ་སྡང༌། གཏི་མུག་གསུམ་སྤྱི་དང༌། ཁྱད་པར་ཞེ་སྡང༌།
མཐར་ཐུག་ནི་གསད་བྱ་དེ་རང་ཉིད་མ་ཤི་བའི་སྔོན་དུ་ཤི་བ། དེ་ལྔས་ནི་སྲོག་གཅོད་
ཀྱི་ལས་ལམ་རྫོགས་ལ། ཡན་ལག་ཅི་རིགས་མ་ཚང་ན་ཉེས་པ་འབྱུང་ཡང་ལས་

139

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ལམ་མ་རྫོགས་པ་སྟེ་འདི་ཉིད་འོག་མ་རྣམས་ལའང་ཤེས་དགོས།

འདི་ལ་དབྱེ་ན། ཤ་ལ་སྲེད་པ་ལྟ་བུ་འདོད་ཆགས་ཀྱི་སྒོ་ནས་སྲོག་གཅོད་པ་

དང༌། འཁོན་ཞུགས་པ་ལྟ་བུ་ཞེ་སྡང་གི་སྒོ་ནས་སྲོག་གཅོད་པ་དང༌། ཕྱུགས་ཀྱི་
མཆོད་སྦྱིན་ལྟ་བུ་གཏི་མུག་གི་སྒོ་ནས་སྲོག་གཅོད་པ་སྟེ་གསུམ། སྲོག་གཅོད་ཀྱི་

ནང་ནས་ཀྱང་དགྲ་བཅོམ་པ་དང༌། རང་གི་བླ་མ་དང༌། ཕ་མ། དགེ་སྦྱོང༌། བྲམ་ཟེ་
སོགས་ཀྱི་སྲོག་གཅོད་པ་ལྟ་བུ་སྡིག་པ་ཤིན་ཏུ་ཆེ།
༢༽ མ་བྱིན་ལེན།

མ་བྱིན་ལེན་པ་ནི། གཞི་གཞན་གྱིས་བདག་གིར་བཟུང་བའི་རྫས་དང༌། དཀོན་

མཆོག་ལ་བསྔོས་པའི་ཡོ་བྱད་སོགས་དང༌། བསམ་པ་གཡོ་སྒྱུའི་སེམས་དང་མཐུ་

དང་འཇབ་བུས་ལེན་པར་འདོད་པའི་ཀུན་སློང༌། སྦྱོར་བ་རང་ངམ་གཞན་ལ་བྱེད་དུ་
འཇུག་པ། ཉོན་མོངས་དུག་གསུམ་སྤྱི་དང༌། ཁྱད་པར་འདོད་ཆགས། མཐར་ཐུག་ནི་

རྫས་དེ་དག་གནས་ནས་སྤོས་སམ་མ་སྤོས་ཀྱང་རང་ལ་ཐོབ་བློ་སྐྱེས་པ། འདི་ལ་དབྱེ་

ན་ཉེས་མེད་བཙན་འཕྲོག་ལྟ་བུ་མཐུའི་སྒོ་ནས་བརྐུས་པ། ཁང་པ་འབུགས་པ་ལྟ་བུ་
འཇབ་བུའི་སྒོ་ནས་བརྐུས་པ། བྲེ་སྲང་ལོག་པ་འཛུགས་པ་ལྟ་བུ་གཡོ་སྒྱུའི་སྒོ་ནས་མ་
བྱིན་པར་ལེན་པ་ལྟེ་གསུམ་ཡོད། མ་བྱིན་ལེན་གྱི་ནང་ནས་དཀོན་མཆོག་གི་རྫས་རྐུ་
བ་སྡིག་པ་ཤིན་ཏུ་ཆེ།

༣༽ ལོག་གཡེམ།

ལོག་གཡེམ་ནི། གཞི་གཞན་གྱིས་བདག་ཏུ་བཟུང་བའི་བུད་མེད་དང༌། བདུན་

140

༧གོང་ས་༧སྐྱབས་མགོན་ཆེན་པོ་མཆོག

བརྒྱུད་ཚུན་གྱི་ཉེ་དུ། ཚུལ་ཁྲིམས་སྲུང་བའི་དགེ་སློང་མ་སོགས་བགྲོད་བྱ་མ་ཡིན་པ།
རང་གི་ཆུང་མ་ཡིན་ཡང་དཀོན་མཆོག་གི་རྟེན་དྲུང་སོགས་གནས་མ་ཡིན་པ། མངལ་

སྒོ་མ་གཏོགས་པའི་ལམ་གཞན་ཏེ་ལམ་མ་ཡིན་པ། གསོ་སྦྱོང་ལ་གནས་པ་དང༌།

སྦྲུམ་མ་ཟླ་མཚན་ལྡན་དུས་དང༌། ཉིན་མོ་སོགས་དུས་མ་ཡིན་པ་རྣམས་དང༌། བསམ་

པ་བགྲོད་འདོད་ཀྱི་ཀུན་སློང༌། སྦྱོར་བ་ལས་དེ་ལ་རྩོམ་པ། ཉོན་མོངས་དུག་གསུམ་
དང་ཁྱད་པར་འདོད་ཆགས། མཐར་ཐུག་གི་དབང་པོ་གཉིས་རེག་པ་ལས་བྱུང་བའི་

ཚོར་བདེ་ཉམས་སུ་མྱོང་བ་ལ་སྲེད་པས་བདག་གིར་བྱས་པ། འདི་ལ་དབྱེ་ན། མ་
སྲིང་ལྟ་བུ་རིགས་ཀྱིས་སྲུང་བ་ལ་ལོག་པར་གཡེམ་པ། གཞན་གྱི་ཆུང་མ་ལྟ་བུ་
བདག་པོས་སྲུང་བ་ལ་ལོག་པར་གཡེམ་པ༑ དགེ་སློང་མ་ལྟ་བུ་ཆོས་ཀྱིས་སྲུང་བ་ལ་
ལོག་པར་གཡེམ་པ་སྟེ་གསུམ། འདོད་ལོག་གི་ནང་ནས་མ་ཡང་ཡིན་ལ་དགྲ་བཅོམ་
མ་ཡང་ཡིན་པ་ཞིག་ལ་ལོག་པར་སྤྱོད་པ་ལྟ་བུ་སྡིག་པ་ཤིན་ཏུ་ཆེ།
༤༽ རྫུན།

རྫུན་སྨྲ་བ་ནི། གཞི་རང་ལས་ཐ་དད་པའི་གང་ཟག བསམ་པ༌གཞན་སླུ་སེམས་

ཀྱིས་མ་མཐོང་བ་ལ་མཐོང་ཞེས་པ་ལྟ་བུ་སྨྲ་འདོད་ཀྱི་ཀུན་སློང༌། སྦྱོར་བ་ནི་ལས་དེ་
ལུས་ངག་གང་རུང་གི་རིག་བྱེད་དུ་ཐོན་པ། ཉོན་མོངས་ནི་དུག་གསུམ་གང་རུང་

གིས་རྫོགས་པ། མཐར་ཐུག་ནི་ཕ་རོལ་པོས་དོན་གོ་བ། འདིའི་སྦྱོར་བ་ངག་གི་རིག་

བྱེད་དམ་ངག་གི་བརྗོད་པ་ཁོ་ནར་མ་ངེས་ཏེ། ལུས་ཀྱི་བརྡ་ལས་རྫུན་དུ་འགྱུར་བ་

ཡང་ཡོད། འདི་ལ་དབྱེ་ན། མིའི་ཆོས་བླ་མ་སྟེ་ཡོན་ཏན་གོང་མ་མ་ཐོབ་པ་ཐོབ་ཚུལ་
ལྟ་བུ་ཕམ་པའི་རྫུན། བདག་གཞན་ལ་ཕན་གནོད་སྐྱེལ་བའི་རྫུན་ཆེན་པོ། ཕན་གནོད་

141

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མེད་པའི་རྫུན་ཕྲ་མོ་སྟེ་གསུམ། རྫུན་གྱི་ནང་ནས་སངས་རྒྱས་ལ་སྐུར་བ་བཏབ་པ་
དང༌། བླ་མ་དང༌། ཕ་མ་སོགས་དབུ་གཡོག་པ་སྡིག་པ་ཤིན་ཏུ་ཆེ།
༥༽ ཕྲ་མ།

ཕྲ་མ་ནི། གཞི་ཕ་རོལ་པོ་མཐུན་པ། བསམ་པ་དབྱེ་བར་འདོད་པ། སྦྱོར་བ་ལས་

དེ་རྩོམ་པ། ཉོན་མོངས་གསུམ་དང་ཁྱད་པར་ཞེ་སྡང༌། མཐར་ཐུག་ཕ་རོལ་པོས་དོན་

གོ་བ། མི་མཐུན་པ་སྡུམ་པར་རྩོམ་པ་སླར་མི་བསྡུམ་པའི་བསམ་སྦྱོར་བྱེད་པའང་
འདིའི་ཁོངས་གཏོགས་ཡིན། འདི་ལ་དབྱེ་ན། མཛའ་བ་དངོས་སུ་འབྱེད་པ་ལྟ་བུའི་
བཙན་ཕྲ། གཞོགས་སློང་བྱེད་ནས་དབྱེ་བ་ལྟ་བུ་གཞོགས་ཕྲ༑ ལྐོག་ཏུ་དབྱེན་བྱེད་པ་

ལྟ་བུའི་ལྐོག་ཕྲ་སྟེ་གསུམ། ཕྲ་མའི་ནང་ནས་བླ་སློབ་དང་དགེ་འདུན་གྱི་དབྱེན་བྱེད་པ་
སྡིག་པ་ཤིན་ཏུ་ཆེ།

༦༽ ཚིག་རྩུབ།

ཚིག་རྩུབ་ནི། གཞི་སེམས་ཅན་གྱི་རྒྱུད་དུ་གཏོགས་པ། བསམ་པ་མི་སྙན་པ་

བརྗོད་འདོད་ཀྱི་ཀུན་སློང༌། སྦྱོར་བ་དེར་བརྩོན་པ། མཐར་ཐུག་ངག་གི་རྣམ་པར་རིག་
བྱེད་དུ་ཐོན་པ། ཉོན་མོངས་གསུམ་དང་ཁྱད་པར་ཞེ་སྡང༌། འདི་ལ་དབྱེ་ན། གཞན་ལ་

དངོས་སུ་ངན་མཚང་སྨྲ་བ་ལྟ་བུ་ངོར་རྩུབ་པ། ཀྱལ་ཀ་དང་བསྲེས་ནས་གཞན་ལ་
ཚིག་ངན་སྨྲ་བ་ལྟ་བུ་གཞོགས་ཏེ་རྩུབ་པ། གཞན་གྱི་དེའི་མཛའ་བ་སོགས་ལ་ངན་
མཚང་སྨྲ་བ་ལྟ་བུ་བརྒྱུད་ནས་རྩུབ་པ་དང་གསུམ། ཚིག་རྩུབ་ཀྱི་ནང་ནས་ཕ་མའམ་
འཕགས་པ་ལ་ཚིག་རྩུབ་སྨྲ་བ་སྡིག་པ་ཤིན་ཏུ་ཆེ།

142

༧གོང་ས་༧སྐྱབས་མགོན་ཆེན་པོ་མཆོག

༧༽ ངག་འཁྱལ།

ངག་འཁྱལ་བ་ནི། གཞི་སེམས་ཅན་གྱི་རྒྱུད་དུ་གཏོགས་པ། བསམ་པ་བག་

མེད་པས་ཅལ་ཅོལ་མང་པོ་སྨྲ་འདོད་ཀྱི་ཀུན་སློང༌། སྦྱོར་བ་ནི་ཁ་གསག་དང་གླུ་

སོགས་བརྗོད་པར་རྩོམ་པ། མཐར་ཐུག་ངག་གི་རིག་བྱེད་དུ་ཐོན་པ། ཉོན་མོངས་ནི་
དུག་གསུམ་དང་ཁྱད་པར་གཏི་མུག འདི་ལ་དབྱེ་ན། མུ་སྟེགས་པའི་བཟླས་རྗོད་ལྟ་

བུ་ལོག་པའི་ངག་ཀྱལ། བྲེ་མོའི་གཏམ་ལྟ་བུའི་འཇིག་རྟེན་པའི་ངག་ཀྱལ། སྣོད་མིན་

ལ་ཆོས་འཆད་པ་ལྟ་བུ་བདེན་པའི་ངག་ཀྱལ་ཏེ་གསུམ། ངག་ཀྱལ་གྱི་ནང་ནས་ཆོས་
ཁོ་ན་དོན་དུ་གཉེར་བ་རྣམས་གཡེང་བར་བྱེད་པ་སྡིག་པ་ཆེ།
༨༽ བརྣབ་སེམས།

བརྣབ་སེམས་ནི། གཞི་ཕ་རོལ་པོའི་ཕྱི་ནང་གི་རྫས། བསམ་པ་གཞན་གྱི་ཕུན་

ཚོགས་དང་ཡོ་བྱད་ལ་རེ་བ་དང་སྨོན་པའི་ཀུན་སློང༌། སྦྱོར་བ་དེ་ཡང་ཡང་སེམས་པ།
ཉོན་མོངས་གསུམ་དང་ཁྱད་པར་འདོད་ཆགས། མཐར་ཐུག་ནི་ལས་དེ་ཡང་དང་ཡང་
དུ་བྱེད་ཅིང་ཁྲེལ་དང་ངོ་ཚ་དོར་ནས་གཉེན་པོ་མ་བསྟེན་པ། འདི་ལ་དབྱེ་ན། རང་གི་
ཆོ་རིགས་ལ་ཞེན་པ་ལྟ་བུ་བདག་གི་བ་ལ་བརྣབ་སེམས་པ༑ ཕ་རོལ་པོའི་ཕུན་

ཚོགས་ལ་ཆགས་པ་ལྟ་བུ་གཞན་གྱི་ལ་བརྣབ་སེམས་པ། ས་འོག་གི་གཏེར་ལ་སྨོན་
པ་ལྟ་བུ་གཉིས་ཀ་མ་ཡིན་པ་ལ་བརྣབ་སེམས་པ་སྟེ་གསུམ་ཡོད། བརྣབ་སེམས་ཀྱི་
ནང་ནས་སྤོང་བ་པའི་རྙེད་པ་ལ་བརྣབ་སེམས་པ་སྡིག་པ་ཆེ།
༩༽ གནོད་སེམས།

143

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གནོད་སེམས་ནི། གཞི་སེམས་ཅན་གྱི་རྒྱུད་དུ་གཏོགས་པ། བསམ་པ་གསོད་

བརྡེག་སོགས་གནོད་པར་བྱེད་འདོད་ཀྱི་ཀུན་སློང༌། སྦྱོར་བ་དེར་སེམས་བཞིན་པའི་
གནས་སྐབས། ཉོན་མོངས་གསུམ་དང་ཁྱད་པར་ཞེ་སྡང༌། མཐར་ཐུག་དེ་ལ་ཡོན་ཏན་

དུ་བལྟ་ཞིང་གཉེན་པོ་བསྟེན་འདོད་མེད་པ། འདི་ལ་དབྱེ་ན། གཡུལ་ངོ་སོགས་སུ་

གཞན་གསོད་སེམས་ལྟ་བུ་ཞེ་སྡང་གི་ཆ་ལས་བྱུང་བའི་གནོད་སེམས། འགྲན་ཟླ་
སོགས་ལ་གནོད་སེམས་ལྟ་བུ་ཕྲག་དོག་གི་ཆ་ལས་བྱུང་བའི་གནོད་སེམས། གནོད་
བྱེད་སླར་འདུད་ཀྱང་མནར་སེམས་པ་ལྟ་བུ་འཁོན་འཛིན་གྱི་ཆ་ལས་བྱུང་བའི་གནོད་

སེམས་ཏེ་གསུམ་ཡོད། གནོད་སེམས་ཀྱི་ནང་ནས་མཚམས་མེད་པའི་ཀུན་སློང་
གནོད་སེམས་ལྟ་བུ་སྡིག་པ་ཤིན་ཏུ་ཆེ།
༡༠༽ ལོག་ལྟ།

ལོག་ལྟ་ནི། གཞི་དགེ་མི་དགེའི་ཆོས་སོགས། བསམ་པ་ནི་དགེ་སྡིག་མེད་པར་

ལྟ་བ་དང༌། རྒྱུ་འབྲས་ཕྱིན་ཅི་ལོག་ཏུ་ལྟ་བ་སོགས་ཀྱི་ཀུན་སློང༌། སྦྱོར་བ་དེར་ཡང་

ཡང་སེམས་པའི་གནས་སྐབས། ཉོན་མོངས་གསུམ་དང་ཁྱད་པར་གཏི་མུག༌མཐར་
ཐུག དེར་ཐག་བཅད་ཅིང་གཉེན་པོ་མེད་པ། འདི་ལ་དབྱེ་ན། དགེ་སྡིག་བདེ་སྡུག་གི་

རྒྱུར་མི་འདོད་པ་ལྟ་བུ་ལས་འབྲས་ལ་ལོག་ལྟ། ལམ་བདེན་ཉམས་སུ་བླངས་ཀྱང་
འགོག་བདེན་ཐོབ་པར་མི་འདོད་པ་ལྟ་བུ་བདེན་པ་ལ་ལོག་ལྟ། དཀོན་མཆོག་ལ་སྐུར་
འདེབས་ལྟ་བུ་དཀོན་མཆོག་ལ་ལོག་ལྟ་སྟེ་གསུམ་ཡོད། ལོག་ལྟ་ནི་ཡིད་ཀྱི་མི་དགེ་

བའི་ནང་ནས་ལྕི་ཤོས་ཡིན། དེ་འདྲ་བའི་མི་དགེ་བཅུ་སྤངས་པ་ལ་མི་དགེ་བཅུ་སྤོང་
གི་ཚུལ་ཁྲིམས་ཟེར།

144

༧གོང་ས་༧སྐྱབས་མགོན་ཆེན་པོ་མཆོག

ཁ༽ སོ་སོར་ཐར་པའི་ཚུལ་ཁྲིམས།

སོ་སོར་ཐར་པའི་ཚུལ་ཁྲིམས་ཞེས་པ་ནི། གང་ཟག་སོ་སོ་འཁོར་བའི་སྡུག་

བསྔལ་ལས་ཐར་བར་བྱེད་པས་ན་སོ་སོ་ཐར་པ་ཞེས་བརྗོད་ཅིང་། དེའི་ངོ་བོ་ནི་རང་

ཉི ད ་ཞི ་བ་དོ ན ་གཉེར ་གྱི་བློས ་འཇི ག ས་སྐྱོབ་དང་ལེ ག ས་སྨོ ན་ཙམ་མ་ཡི ན་པར་
འཁོར་བ་མཐའ་དག་ལས་ངེས་པར་འབྱུང་འདོད་ཀྱི་བསམ་པས་ཀུན་ནས་བསླངས་

ཏེ་ནོད་པའི་ཚུལ་ཁྲིམས། གཞན་གནོད་གཞི་དང་བཅས་པ་སྤོང་བའི་སེམས་པ་

མཚུངས་ལྡན་དང་བཅས་པ་ཞིག་ལ་ཟེར། སོ་སོར་ཐར་པའི་ཚུལ་ཁྲིམས་ལ་རྟེན་གྱི་
སྒོ་ནས་དབྱེ་ན། བ་སུ་བནྡྷུས། ༼དབྱིག་གཉེན་གྱིས།༽
སོ་སོར་ཐར་ཅེས་བྱ་རྣམ་བརྒྱད། །
རྫས་སུ་རྣམ་པ་བཞི་ཡིན་ནོ། །

ཞེས་བསྙེན་གནས། དགེ་བསྙེན་ཕ་མ་གཉིས། དགེ་ཚུལ་ཕ་མ་གཉིས། དགེ་

སློབ་མ། དགེ་སློང་ཕ་མ་གཉིས་བཅས་ཀྱི་སྡོམ་པ་སྟེ་སོ་ཐར་གྱི་སྡོམ་པ་རིགས་
བརྒྱད་ཡོད། བསྙེན་གནས་ཀྱི་སྡོམ་པའི་བསྲུང་བྱ་བརྒྱད་དང༌། དགེ་བསྙེན་ཕ་མ་ལ་
བསྲུང་བྱ་ལྔ་རེ། དགེ་ཚུལ་ལ་བསྲུང་བྱ་བླངས་འདས་སོ་དྲུག ཕྱོགས་མཐུན་དང་

བསྡམ་བྱའི་ཉེས་བྱས་སོགས་ཡོད། དགེ་སློབ་མ་ལ་དགེ་ཚུལ་གྱི་བསྲུང་བྱ་རྣམས་
ཀྱི་སྟེང་དུ་རྩ་བའི་ཆོས་དྲུག་དང༌། རྗེས་མཐུན་གྱི་ཆོས་དྲུག་བཅས་བཅུ་གཉིས་

བསྲུང་དགོས། དགེ་སློང་ཕ་ལ་བསྲུང་བྱ་ཕམ་པ་བཞི། ལྷག་མ་བཅུ་གསུམ། སྤང་ལྟུང་
སུམ་ཅུ། ལྟུང་བྱེད་འབའ་ཞིག་པ་དགུ་བཅུ། སོར་བཤགས་བཞི། ཉེས་བྱས་བརྒྱ་དང་
བཅུ་གཉིས་བཅས་ཁྲིམས་ཉིས་བརྒྱ་ལྔ་བཅུ་རྩ་གསུམ་ཡོད་པ་བསྲུང་དགོས།

145

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དགེ་སློང་མ་ལ་བསྲུང་བྱ་ཕམ་པ་བརྒྱད། ལྷག་མ་ཉི་ཤུ། སྤང་ལྟུང་སོ་གསུམ།

ལྟུང་བྱེད་འབའ་ཞིག་པ་བརྒྱ་དང་བརྒྱད་ཅུ། སོར་བཤགས་བཅུ་གཅིག ཉེས་བྱས་
བརྒྱ་དང་བཅུ་གཉིས་བཅས་ཁྲིམས་སུམ་བརྒྱ་དྲུག་ཅུ་རྩ་བཞི་ཡོད་པ་བསྲུང་དགོས།

སོ་ཐར་རིགས་བརྒྱད་ཀྱི་ནང་ནས་དང་པོ་བསྙེན་གནས་ནི། ཉིན་ཞག་གཅིག་གི་
མཐའ་ཅན་ཡིན་པས་ཉིན་གཅིག་བསྲུང་ན་འགྲིག་ཅིང༌། དགེ་བསྙེན་ཕ་མ་སོགས་

ལྷག་མ་བདུན་ནི་ཇི་སྲིད་འཚོའི་མཐའ་ཅན་ཡིན་པས་མ་ཤི་བར་དུ་བསྲུང་དགོས། དེ་
འདྲའི་སྡོམ་པ་ནོད་པ་པོ་ཡང༌། མཚམས་མེད་ཀྱི་ལས་བྱས་པ་སོགས་སྡོམ་པ་སྐྱེ་

བའི་བར་ཆད། རྒྱལ་པོ་དང་། ཕ་མས་མ་གནང་བ་སོགས་གནས་པའི་བར་ཆད། བྱ་
རོག་སྐྲོད་མི་ནུས་པ་སོགས་ཁྱད་པར་དུ་འགྱུར་བའི་བར་ཆད། སྐྲ་སེར་ཅན་དང་རྣ་

རྡུམ་སོགས་མཛེས་པའི་བར་ཆད་དེ། བར་ཆད་དེ་དག་བྲལ་བ་ཞིག་དགོས་པ་མ་
གཏོགས་རིགས་བཟང་ངན་དང༌། དབུལ་ཕྱུག་གི་ཐ་སྙད་མེད་པར་རང་གི་བློ་ནུས་
དང་བསྟུན་པའི་ལག་ལེན་ཐུབ་ན་སྡོམ་པ་ནོད་ཆོག་པ་རེད།

སྡོ མ ་པ་མ་ཐོ བ ་པ་འཐོ བ ་པར་བྱེ ད ་པའི ་ ཆོ ་ ག་ལ་དཀའ་ཚེ ག ས་ཆེ ན ་པོ ་ མི ་

དགོས་པ་སྔོན་གྱི་ཆོ་ག་དང༌། དཀའ་ཚེགས་ཆེན་པོའི་སྒོ་ནས་བསྒྲུབ་དགོས་པ་ད་

ལྟར་གྱི་ཆོ་ག་དང་གཉིས་ཡོད། ཐོབ་ཟིན་ནས་བསྲུང་བའི་ཚུལ་ལའང༌། གང་ཟག་

གཞན་ལ་བསྟེན་ནས་བསྲུང་བ། བསམ་པ་དག་པའི་སྒོ་ནས་བསྲུང་བ། མི་མཐུན་
ཕྱོགས་ངོ་ཤེས་པའི་སྒོ་ནས་བསྲུང་བ། བསླབ་པ་ཡོངས་སུ་སྦྱོང་བའི་སྒོ་ནས་བསྲུང་
བ། བདེ་བར་གནས་པའི་རྐྱེན་བསྟེན་པའི་སྒོ་ནས་བསྲུང་བ་དང་ལྔ་ཡོད་པ་ལས།

དང་པོ་གང་ཟག་གཞན་ལ་བསྟེན་ནས་བསྲུང་བ་ནི། མང་དུ་ཐོས་པའི་མཁས་པ་

146

༧གོང་ས་༧སྐྱབས་མགོན་ཆེན་པོ་མཆོག

རྣམས་ཀྱི་གདམས་ངག་དང༌། བཙུན་པའི་ཕྱག་ལེན་བཟང་པོའི་མིག་ལྟོས་ལ་བརྟེན་

ནས་བསྲུང་ཞིང༌། ཁྱད་པར་བསྙེན་པར་རྫོགས་ནས་མཚན་ཉིད་ཚང་བའི་གནས་ཀྱི་
སློབ་དཔོན་ལ་བརྟེན་དགོས་པ་ཡིན།

གཉིས་པ་རང་གི་བློའམ་བསམ་པ་དག་པས་བསྲུང་བ་ནི། བླང་དོར་གྱི་གནས་

ལ་སྤྲོ་བའི་བརྩོན་འགྲུས། འཇུག་ལྡོག་གི་གནས་ལ་གཟབ་པའི་བག་ཡོད། རང་གི་
རྒྱུད་ལ་བརྟག་ཅིང་དཔྱད་པའི་དྲན་པ་དང་ཤེས་བཞིན། གཞན་ལ་བལྟོས་ནས་ངོ་ཚ་
ཤེས་ཤིང་རང་ལ་བལྟོས་ནས་ཁྲེལ་ཡོད་པ་དང་མ་བྲལ་བའི་སྒོ་ནས་བསྲུང་བ་དང༌།

གསུམ་པ་མི་མཐུན་ཕྱོགས་ངོ་ཤེས་པས་བསྲུང་བ་ནི། སྡོམ་པ་གཏོང་བའི་རྒྱུ།

ཉམས་པའི་རྒྱུ། གནས་པའི་རྐྱེན། སེམས་རབ་ཏུ་དྭངས་པ་ལ་གེགས་བྱེད་པའི་རྒྱུ་

རྣམས་ངོ་ཤེས་ནས་མདོར་ན་འདུལ་བའི་གཞུང་ལུགས་ལ་སློབ་ཅིང་ཐོས་བསམ་བྱ་
བའི་སྒོ་ནས་བསྲུང་བ་དང༌།

བཞི་པ་བསླབ་པ་ཡོངས་སུ་སྦྱོང་བས་བསྲུང་བ་ནི། གསོ་སྦྱོང་དང༌། དབྱར་

གནས། དགག་དབྱེ་བཅས་གཞི་གསུམ་གྱི་ཕྱག་ལེན་ལ་བརྩོན་པ་ཡིན།

ལྔ་པ་བདེ་བར་གནས་པའི་རྐྱེན་བསྟེན་པས་བསྲུང་བ་ནི། གོས་ལ་བརྟེན་པའི་

ལྟུང་བ། དེ་བཞིན་དུ་ཟས་ལ་བརྟེན་པ་དང༌། སྣོད་སྤྱད་ལ་བརྟེན་པ། གནས་ལ་བརྟེན་

པ་རྣམས་སྤངས་ཤིང་བསྲུང་དགོས་པ་ཡིན། ཉེས་པ་འབྱུང་བའི་རྒྱུའི་གཙོ་བོ་ནི།
ལྟུང་བ་འབྱུང་བའི་སྒོ་བཞི་ཞེས་པ། མི་ཤེས་པ་དང༌། མ་གུས་པ་དང༌། བག་མེད་པ་
དང༌། ཉོན་མོངས་པ་མང་བ་བཅས་ཀྱི་གཉེན་པོར་འདིར་བཤད་པའི་བསླབ་པ་བསྲུང་

བའི་ཐབས་ལྔ་པོ་བསྟེན་ནས་ཚུལ་ཁྲིམས་མིག་གི་འབྲས་བུ་ལྟར་བསྲུང་བ་ལ་བརྩོན་

147

ནང་ཆོས་ངོ་སྤྲོད་སེམས་ཀྱི་དཔལ་ཡོན།

པར་བྱ་དགོས་པ་ཡིན།

དེ་ལྟར་སོ་ཐར་གྱི་སྡོམ་པ་ནི། ཐེག་པ་ཆེ་ཆུང་གི་ཐུན་མོང་གི་ཚུལ་ཁྲིམས་ཡིན་

ཞིང༌། བྱང་ཆུབ་སེམས་དཔའི་སྡོམ་པ་དང༌། གསང་སྔགས་ཀྱི་སྡོམ་པ་ནི་ཐེག་པ་
ཆེན་པོའི་ཚུལ་ཁྲིམས་ཡིན། བྱང་ཆུབ་སེམས་དཔའི་སྡོམ་པ་ནོད་ནས་བསྲུང་བྱ་ནི།

རྩ་ལྟུང་བཅོ་བརྒྱད་དང༌། ཉེས་བྱས་བཞི་བཅུ་ཞེ་དྲུག་ཡོད། གསང་སྔགས་ཀྱི་སྡོམ་པ་
ནོད་ནས་བསྲུང་བྱ་ལ། རྩ་ལྟུང་བཅུ་བཞི་དང༌། སྦོམ་པོ་བརྒྱད་སོགས་རིགས་ལྔ་སྤྱི་
དང༌། སོ་སོའི་དམ་ཚིག་སྡོམ་པའི་རྣམ་གྲངས་མང་དུ་ཡོད། སྡོམ་པ་དེ་གཉིས་ཀྱི་

བསྲུང་བྱའི་དབྱེ་བ་སོ་སོའི་ངོས་འཛིན་དང༌། བསྲུང་ཚུལ་སོགས་ཆེས་ཤིན་ཏུ་རྒྱ་ཆེ་
བས་འདིར་མ་བཀོད།

ལྔ་པ། གཉིས་པ་ཏིང་ངེ་འཛིན་གྱི་བསླབ་པའི་སྐོར།

དེ་ཡང་ང་ཚོས་བསྙེན་གནས་སྲུང་བ་དང་། དགེ་བསྙེན་སྒྲུབ་པ། དགེ་བསྙེན་

ལའང་ཚངས་སྤྱོད་ཀྱི་དགེ་བསྙེན་དང་། ཡོངས་རྫོགས་དགེ་བསྙེན། དེ་གཉིས་མ་
བྱུང་རུང་སྣ་གཅིག་སྤྱོད་པ་དང་། སྣ་འགའ་སྤྱོད་པ། ཕལ་ཆེར་སྤྱོད་པ་སོགས་ཡོད།
མདོར་ན་སོ་ཐར་གྱི་ཁྱིམ་པའི་ཚུལ་ཁྲིམས་ཤིག་ཡོད་ན། དེའི་ཐོག་བྱང་ཆུབ་སེམས་

དཔའི་སྡོམ་པ་དང་། སྔགས་ཀྱི་སྡོམ་པ་བཅས་བཟུང་བ་རྣམས་སྟོབས་ཆེ་བ་ཡོང་གི་
ཡོད། ཁྱིམ་པ་དོན་གཉེར་ཅན་ཡིན་ན་དགེ་བསྙེན་སྒྲུབ་ཐུབ་ན་ཤིན་ཏུ་ལེགས། ཡང་

སྙིང་སྡོམ་པ་དེ་ལྟར་བླང་མིན་ཇི་ལྟར་ཡང་། མི་དགེ་བཅུ་སྤོང་གི་ཚུལ་ཁྲིམས་ནི་ང་

ཚོ་ནང་པ་ཚང་མས་སྲུང་དགོས་པ་ཞིག་ཡིན་ལ། ལར་ནས་མི་དགེ་བཅུའི་ཁྲོད་ཀྱི་
ལོག་ལྟ་ནི། རང་རང་སོ་སོའི་ཆོས་དང་འབྲེལ་བའི་ལོག་ལྟའི་ཁྱད་པར་ཞིག་ཡོང་བ་

148

༧གོང་ས་༧སྐྱབས་མགོན་ཆེན་པོ་མཆོག

ལས། དེ་མིན་ལུས་ངག་ཡིད་གསུམ་གྱི་ལས་རྣམས་ཕལ་མོ་ཆེ་མུ་སྟེགས་པའི་ཚུལ་

ཁྲིམས་ཀྱི་གཞུང་དང་། ཡེ་ཤུའི་ཆོས་པ་རྣམས་ཀྱང་དེ་དག་སྲུང་བཞིན་ཡོད། མུ་

སྟེགས་པ་དང་ཡེ་ཤུའི་ཆོས་པའི་ནང་ཚངས་སྤྱོད་ཡོད་པར་བརྟེན་མི་དགེ་བཅུ་སྤོང་

གི་ཚུལ་ཁྲིམས་ཞེས་པ་རྣམས་ཆོས་ལུགས་གཙོ་ཆེ་བ་ཚང་མའི་ནང་ཡོད་པ་ལྟ་བུ་
ཞིག་འདུག ལོག་ལྟ་རང་རང་གི་ཆོས་ལུགས་དང་འབྲེལ་བ་བཤད་རྒྱུ་ཞིག་ཡིན།
དེས་ན།

ལྷག་པའི་བསླབ་པ་གསུམ་གྱི་ནང་ནས་གཉིས་པ་ཏིང་ངེ་འཛིན་གྱི་བསླབ་པ་ནི།

སེམས་དགེ་བའི་དམིགས་པ་གང་རུང་ལ་མི་གཡེང་བར་རྩེ་གཅིག་ཏུ་གནས་པ་དེ་

ལ་ཏིང་ངེ་འཛིན་ཟེར་བ་ཡིན། དེ་ཉིད་གོམས་པ་ལ་བརྟེན་ནས་བསམ་གཏན་དང་

གཟུགས་མེད་ཀྱི་དངོས་གཞི་ཐོབ་ཅིང༌། མཐར་གོམས་པ་ཡོངས་སུ་རྫོགས་པ་ན་
བསམ་གཏན་གྱི་ཕར་ཕྱིན་ཏུ་འགྱུར་བ་ཡིན། དེ་ལ་ངོ་བོའི་སྒོ་ནས་དབྱེ་ན། འཇིག་
རྟེན་པའི་ཏིང་ངེ་འཛིན་དང༌། འཇིག་རྟེན་ལས་འདས་པའི་ཏིང་ངེ་འཛིན་གཉིས་ཡོད།

ཀ༽ ཞི་གནས་དང་ལྷག་མཐོང་གི་སྐོར།

དེ་དག་འགྲུབ་པ་ལ། རྒྱལ་སྲས་ཤཱནྟི་དེ་ཝས་༼ཞི་བ་ལྷས་༽མཛད་པའི་ཙརྱཱ་ཨ་

བ་ཏཱ་ར་༼སྤྱོད་འཇུག༽ལས།

ཞི་གནས་རབ་ཏུ་ལྡན་པའི་ལྷག་མཐོང་གིས། །

ཉོན་མོངས་རྣམ་པར་འཇོམས་པར་ཤེས་བྱས་ནས། །
ཐོག་མར་ཞི་གནས་བཙལ་བྱ་དེ་ཡང་ནི། །

འཇིག་རྟེན་ཆགས་པ་མེད་ལ་མངོན་དགས་འགྲུབ། །

149

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཅེས་ཐོག་མར་ཞི་གནས་རྒྱུད་ལ་སྐྱེས། དེ་ནས་ལྷག་མཐོང་རྒྱུད་ལ་སྐྱེས། དེ་

ནས་ཞི་ལྷག་ཟུང་འབྲེལ་གྱི་ཏིང་ངེ་འཛིན་རྒྱུད་ལ་སྐྱེ་དགོས། དེ་ཡང་ཐོག་མར་ཞི་

གནས་སྒོམ་པའི་རྒྱུ་མཚན་ནི། ཐེག་པ་གསུམ་གྱི་ཡོན་ཏན་ཐམས་ཅད་ཞི་ལྷག་
དངོས་སམ་རྗེས་མཐུན་པའི་དཔྱད་འཇོག་གི་སྒོམ་གང་ཡང་རུང་བའི་འབྲས་བུ་ཡིན།

ཞི་གནས་གྲུབ་ན་དཔྱད་སྒོམ་བྱེད་པ་ཐམས་ཅད་ཀྱང༌། རང་རང་སོ་སོའི་དམིགས་པ་
གང་ཡིན་ལ་སེམས་གཞན་ལ་མི་གཡེང་བར་འཇུག་པ་ཡིན་པས་དགེ་སྦྱོར་གང་
བྱས་ཀྱང་སྟོབས་ཆེ། ཞི་གནས་སྒོམ་པ་ལ། ཨཱརྱ་མཻ་ཏྲིས་
མཛད་པའི་མདྷྱཱནྟ་བི་བྷག་ ༼དབུས་མཐའ།༽ ལས།

༼འཕགས་པ་བྱམས་པས་༽

ཉེས་པ་ལྔ་སྤོང་འདུ་བྱེད་བརྒྱད། །
བསྟེན་པའི་རྒྱུ་ལས་བྱུང་བ་འོ། །

ཞེས་ཉེས་པའི་སྐྱོན་ལྔ་སྤོང་ཞིང༌། གཉེན་པོ་འདུ་བྱེད་བརྒྱད་བསྟེན་དགོས།

ཉེས་པ་ལྔ་ནི། དེ་ཉིད་ལས།

ལེ་ལོ་དང་ནི་གདམས་ངག་རྣམས། །
བརྗེད་དང་བྱིང་དང་རྒོད་པ་དང༌། །
འདུ་མི་བྱེད་དང་འདུ་བྱེད་དེ། །

འདི་དག་ཉེས་པ་ལྔར་འདོད་དོ། །

ཞེས་ཏིང་ངེ་འཛིན་སྒོམ་པ་སྤྲོ་བ་མེད་པའི་ལེ་ལོ་དང་གཅིག གང་ལ་དམིགས་

པའི་རྟེན་དེ་ཉིད་དྲན་ཡུལ་ནས་སྟོར་བའི་བརྗེད་པ་དང་གཉིས། དམིགས་རྟེན་མ་
བརྗེད་ཀྱང་སེམས་བྱིང་རྒོད་གང་རུང་གི་དབང་དུ་ཤོར་བ་དང་གསུམ། དེའི་དབང་

150

༧གོང་ས་༧སྐྱབས་མགོན་ཆེན་པོ་མཆོག

དུ་ཤོར་བ་ངོས་འཛིན་ཀྱང་དེ་སྤོང་བའི་གཉེན་པོ་མི་བསྟེན་ཞིང་འདུ་མི་བྱེད་པ་དང་
བཞི། བྱིང་རྒོད་ཀྱི་སྐྱོན་མེད་ཀྱང་ད་དུང་དམིགས་པ་ལ་གནད་དུ་མ་བསྣུན་པར་བྱིང་

རྒོད་ཀྱི ་ གཉེ ན ་པོ ་ བསྟེན་ཞི ང ་འདུ་བྱེ ད ་པ་སྟེ་ཉེ ས ་པ་ལྔ་པོ ་ འདི ་ དག་སྤངས་ནས་
བསྒོམ་དགོས། དེ་དག་སྤོང་བྱེད་ཀྱི་གཉེན་པོ་འདུ་བྱེད་བརྒྱད་བསྟེན་ཚུལ་ནི། དེ་ཉིད་
ལས།

གནས་དང་དེ་ལ་གནས་པ་དང༌། །
རྒྱུ་དང་འབྲས་བུ་ཉིད་དུ་འོ། །

དམིགས་པ་བརྗེད་པར་མ་གྱུར་དང༌། །
བྱིང་དང་རྒོད་པ་རྟོགས་པ་དང༌། །

དེ་སྤོང་མངོན་པར་འདུ་བྱེད་དང༌། །
ཞི་ཚེ་རྣལ་དུ་འཇུག་པ་འོ། །

ཞེས་གསུངས། ཉེས་པ་ལྔའི་དང་པོ་ལེ་ལོའི་གཉེན་པོར་བཞི་དང༌། དེ་མིན་

རྣམས་ལ་རེ་རེ་ཡོད། དང་པོ་ལེ་ལོའི་གཉེན་པོ་བཞི་ནི། དད་པ་དང༌། འདུན་པ་དང༌།

བརྩོན་འགྲུས་དང༌། ཤིན་སྦྱངས་བཞི་ཡིན། གཉིས་པ་བརྗེད་ངས་ཀྱི་གཉེན་པོར་དྲན་

པ་དང༌། གསུམ་པ་བྱིང་རྒོད་ཀྱི་གཉེན་པོར་ཤེས་བཞིན་དང༌། བཞི་པ་འདུ་མི་བྱེད་ཀྱི་

གཉེན་པོར་འདུ་བྱེད་སེམས་པ་དང༌། ལྔ་པ་འདུ་བྱེད་པའི་གཉེན་པོར་རྣལ་དུ་འཇོག་
པའི ་ བཏང་སྙོ མ ས་ཏེ ་ འདུ་བྱེ ད ་བརྒྱད་བསྟེན་ནས་བསྒོམ་དགོ ས ། དེ ་ དག་ཀྱང་

སེམས་གནས་དགུར་ཕྱེ་བ་དང༌། དེ་རྣམས་སྟོབས་དྲུག་གིས་འགྲུབ་ལུགས་དང༌།

ཡིད་བྱེད་བཞིས་སྡུད་ཚུལ་རྣམས་ཤེས་ནས་བསྒོམ་ན་ཏིང་ངེ་འཛིན་སྐྱོན་མེད་བདེ་

151

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བླག་ཏུ་འགྲུབ་པར་འགྱུར་བ་ཡིན། སེམས་གནས་དགུ་ནི། ཨཱརྱ་མཻ་ཏྲིས་༼འཕགས་པ་
བྱམས་པས་༽མཛད་པའི་སཱུ་ཏྲ་ཨཱལཾཀཱར་༼མདོ་སྡེ་རྒྱན།༽ལས།

དམིགས་པ་ལ་ནི་སེམས་གཏད་ནས། །
དེའི་རྒྱུན་རྣམ་པར་གཡེང་མི་བྱ། །

རྣམ་གཡེང་མྱུར་དུ་རྟོགས་བྱས་ནས། །
དེ་ལ་སླར་ནི་གླན་པར་བྱ། །

བློ་ལྡན་གོང་ནས་གོང་དུ་ཡང༌། །
སེམས་ནི་ནང་དུ་བསྡུ་བར་བྱ། །

དེ་ནས་ཡོན་ཏན་མཐོང་བའི་ཕྱིར། །

ཏིང་ངེ་འཛིན་ལ་སེམས་འདུལ་བ། །

རྣམ་གཡེང་ཉེས་པ་མཐོང་བའི་ཕྱིར། །
དེ་ལ་མི་དགའ་ཞི་བར་བྱ། །

ཆགས་སོགས་ཡིད་མི་བདེ་ལ་སོགས། །
ལངས་པ་དེ་བཞིན་ཞི་བར་བྱ། །

དེ་ནས་སྡོམ་བརྩོན་ཅན་གྱིས་ནི། །

སེམས་ལ་མངོན་པར་འདུ་བྱེད་བཅས། །
རང་གི་ངང་གིས་འབྱུང་བ་འཐོབ། །
དེ་གོམས་པ་ལས་འདུ་མི་བྱེད། །

ཅེས་སེམས་འཇོག་པ། རྒྱུན་དུ་འཇོག་པ། གླན་ཏེ་འཇོག་པ། ཉེ་བར་འཇོག་པ།

152

༧གོང་ས་༧སྐྱབས་མགོན་ཆེན་པོ་མཆོག

དུལ་བར་བྱེད་པ། ཞི་བར་བྱེད་པ། རྣམ་པར་ཞི་བར་བྱེད་པ། རྩེ་གཅིག་ཏུ་བྱེད་པ།
མཉམ་པར་འཇོག་པ་དང་དགུ།

སྟོབས་དྲུག་ནི། ཐོས་པའི་སྟོབས། བསམ་པའི་སྟོབས། དྲན་པའི་སྟོབས། ཤེས་

བཞིན་གྱི་སྟོབས། བརྩོན་འགྲུས་ཀྱི་སྟོབས། ཡོངས་སུ་འདྲིས་པའི་སྟོབས་དང་དྲུག

ཡིད་བྱེད་བཞི་ནི། བསྒྲིམས་ཏེ་འཇུག་པའི་ཡིད་བྱེད། ཆད་ཅིང་འཇུག་པའི་

ཡིད་བྱེད། ཆད་མེད་དུ་འཇུག་པའི་ཡིད་བྱེད། རྩོལ་མེད་དུ་འཇུག་པའི་ཡིད་བྱེད་དང་
བཞི་ཡིན།

དེ ་ ཡང་ཐོ ག ་མར་སྟོབས་དང་པོ ་ སེ མ ས་དམི ག ས་པ་ལ་འཇོ ག ་ཚུལ་གྱི ་

གདམས་ངག་ཐོས་པ་ཙམ་གྱི་རྗེས་སུ་འབྲངས་ནས་སེམས་ཕྱི་རོལ་གྱི་ཡུལ་ལ་འཕྲོ་
རུ་མ་བཅུག་པར་ནང་དུ་བསྡུས་ནས་དམིགས་པ་ལ་གཏོད་པ་སེམས་གནས་དང་པོ་

སེམས་འཇོག་པ་ཞེས་པ་འབྱུང༌། དེའི་ཚེ་དམིགས་པ་ལ་སེམས་ཆེར་གནས་སུ་མི་
བཏུབ་པར་རྣམ་རྟོག་རི་གཟར་གྱི་འབབ་ཆུ་བཞིན་གཅིག་རྗེས་གཅིག་མཐུད་ལྟ་བུར་

འོངས་པས། རྣམ་རྟོག་མང་དུ་སོང་ངམ་སྙམ་པ་རྣམ་རྟོག་ངོས་ཟིན་པའི་ཉམས་ཤིག་

འོང༌། འདི་ནི་སྔར་སེམས་ནང་དུ་མ་ཕྱོགས་པས་ངོས་མ་ཟིན་པ་ལ་འདི་དུས་དྲན་
ཤེས་བསྟེན་པས་ལམ་ཆེན་གྱི་འགྲུལ་པ་ལ་རྟོག་དཔྱོད་ཞུགས་པ་ལྟ་བུ་ཡིན་པས་
སྐྱོན་མིན།

དེ་ནས་རིམ་གྱིས་བསྒོམས་པས་སྟོབས་གཉིས་པ་བསམ་པའི་སྟོབས་ཀྱིས་

སེམས་དམིགས་པ་ལ་བཞག་པ་དེའི་རྒྱུན་ཡང་ཡང་བསམས་ནས་བསྐྱངས་པ་ལས་

རྒྱུན་ཅུང་ཟད་མཐུད་ནུས་པ་སེམས་གནས་གཉིས་པ་རྒྱུན་དུ་འཇོག་པ་ཞེས་པ་

153

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འབྱུང༌། དེའི་ཚེ་སྐབས་རེར་རྣམ་རྟོག་ཞི་ཞིང༌། སྐབས་རེར་རྣམ་རྟོག་ཐོལ་ལེར་སྐྱེ་

བའི་རྣམ་རྟོག་ངལ་གསོ་བའི་ཉམས་ཤིག་འོང༌། སེམས་གནས་འདི་གཉིས་བྱིང་རྒོད་
ཧ་ཅང་མང་ཞིང་ཏིང་ངེ་འཛིན་ཉུང་ངུ་ལས་མི་འོང་ལ་སེམས་དམིགས་པར་གཏོད་པ་

ལ་འབད་པས་སྒྲིམ་དགོས་པས་ཡིད་བྱེད་བཞིའི་ནང་ཚན་དང་པོ་བསྒྲིམས་ཏེ་འཇུག་
པའི་སྐབས་ཡིན། དེ་ནས་སྟོབས་གསུམ་པ་དྲན་པའི་སྟོབས་ཀྱིས་རིམ་པ་བཞིན་

སེ མ ས་དམི ག ས་པ་ལས་གཞན་དུ་གཡེ ང ་སོ ང ་ན་འཕྲལ་དུ་ཤེ ས ་ནས་སྔར་གྱི ་
དམིགས་པ་ལ་འཇོག་པ་སེམས་གནས་གསུམ་པ་གླན་ཏེ་འཇོག་པ་ཞེས་པ་འབྱུང༌།

དེ་རྗེས་དང་པོ་ནས་དྲན་པའི་ཤུགས་བསྐྱེད་དེ་དམིགས་པ་ལས་ཡིད་གཡེང་

བར་མི་བྱེད་ཅིང༌། སེམས་རང་བཞིན་གྱིས་རྒྱ་ཆེ་བ་ལས་ཡང་ཡང་བསྡུས་ཏེ་ཕྲ་
བར་བྱས་ནས་གོང་ནས་གོང་དུ་འཇོག་པའི་སེམས་གནས་བཞི་པ་ཉེ་བར་འཇོག་པ་

ཞེས་པ་འབྱུང༌། དེ་ནས་སྟོབས་བཞི་པ་ཤེས་བཞིན་གྱི་སྟོབས་ཀྱིས་རྣམ་རྟོག་དང་ཉེ་
ཉོན་གྱི་མཚན་མ་ལ་འཕྲོ་བའི་ཉེས་དམིགས་ཤེས་བཞིན་གྱིས་རིག་ནས། དེ་གཉིས་
ལ་འཕྲོ ར ་མི ་ སྟེར་ཞི ང ་ཏི ང ་ངེ ་ འཛི ན ་གྱི ་ ཡོ ན ་ཏན་བསམས་ནས་དེ ་ ལ་དགའ་བ་

སེམས་གནས་ལྔ་པ་དུལ་བར་བྱེད་པ་ཞེས་པ་དང༌། རྣམ་གཡེང་གི་ཉེས་དམིགས་
ཤེས་བཞིན་གྱིས་རིག་ནས་ཏིང་ངེ་འཛིན་ལ་མི་དགའ་བ་འགོག་པ་སེམས་གནས་
དྲུག་པ་ཞི་བར་བྱེད་པ་ཞེས་པ་འབྱུང༌།

དེ་ནས་སྟོབས་ལྔ་པ་བརྩོན་འགྲུས་ཀྱི་སྟོབས་ཀྱིས་ཆགས་སེམས་དང༌། འཕྲོ་བ་

དང༌། བྱིང་རྨུགས་སོགས་ཕྲ་མོའང་སྐྱེས་མ་ཐག་དང་དུ་མི་ལེན་པར་རྩོལ་བས་སྤང་
བར་བྱེ ད ་པ་སེ མ ས་གནས་བདུན་པ་རྣམ་པར་ཞི ་ བར་བྱེ ད ་པ་ཞེ ས ་པ་འབྱུང༌།

154

༧གོང་ས་༧སྐྱབས་མགོན་ཆེན་པོ་མཆོག

སེམས་གནས་གསུམ་པ་ནས་བདུན་པའི་བར་ལྔ་པོ་དེ་ཏིང་ངེ་འཛིན་ལ་གནས་པ་
ཤས་ཆེ་ཡང་བྱིང་རྒོད་ཀྱིས་བར་དུ་གཅོད་པས་ཆད་ཅིང་འཇུག་པའི་ཡིད་བྱེད་ཀྱི་
སྐབས་ཡིན། དེ་ནས་ཡང་བརྩོན་འགྲུས་ཀྱི་སྟོབས་ཀྱིས་དྲན་ཤེས་བསྟེན་ན་བྱིང་རྒོད་

སོགས་མི་མཐུན་ཕྱོགས་ཀྱིས་ཏིང་ངེ་འཛིན་ལ་བར་དུ་གཅོད་མི་ནུས་པར་རྒྱུན་

ཆགས་སུ་སྐྱེ་བ་སེམས་གནས་བརྒྱད་པ་རྩེ་གཅིག་ཏུ་བྱེད་པ་ཞེས་པ་འབྱུང༌། འདིའི་
སྐབས་སུ་རྩོལ་བ་རྒྱུན་པར་བསྟེན་ན་བྱིང་རྒོད་ཀྱིས་བར་གཅོད་མི་ནུས་པར་ཐུན་
རིང་པོར་སྐྱོང་ཐུབ་པས་ཆད་པ་མེད་པར་འཇུག་པའི་ཡིད་བྱེད་ཀྱི་སྐབས་ཡིན།

དེ་ནས་རིམ་གྱིས་བསྒོམས་པས་སྟོབས་དྲུག་པ་ཡོངས་སུ་འདྲིས་པའི་སྟོབས་

ཀྱིས་དྲན་ཤེས་བསྟེན་པའི་རྩོལ་བ་མི་དགོས་པར་དམིགས་པ་ལ་རང་ཤུགས་ཀྱིས་

འཇུག་པ་སེམས་གནས་དགུ་པ་མཉམ་པར་འཇོག་པ་ཞེས་པ་འབྱུང༌། འདི་དུས་

དཔེར་ན། དཔེ་ཆ་སོགས་འདོན་པ་ཤིན་ཏུ་གོམས་པའི་ཚེ་དང་པོར་འདོན་པའི་ཀུན་

སློང་བྱུང་ནས་འགོ་བརྩམས་པ་ན་བར་སྐབས་སུ་སེམས་གཡེངས་ཀྱང་འདོན་པ་དེ་
མི་ཆད་པར་རྩོལ་མེད་དུ་འོང་བ་ལྟར་དང་པོར་སེམས་དམིགས་པ་ལ་གཏོད་པའི་
དྲན་པས་ལན་གཅིག་མཉམ་པར་བཞག་ན་དེ་རྗེས་དྲན་ཤེས་བསྟེན་མི་དགོས་པར་

རང་ཤུགས་ཀྱིས་ཏིང་ངེ་འཛིན་དེ་རྒྱུན་མི་ཆད་པར་ཡུན་རིང་པོའི་བར་དུ་འཁྱོངས་
པ་འབྱུང་བས་རྩོལ་བ་མེད་པར་འཇུག་པའི་ཡིད་བྱེད་ཀྱི་སྐབས་ཡིན།

དེ་ལྟ་བུའི་འབད་རྩོལ་མེད་པར་སེམས་ཏིང་ངེ་འཛིན་གྱི་ངང་དུ་ཧྲིལ་ཧྲིལ་འགྲོ་

བའི་སེམས་གནས་དགུ་པ་དེ་ཞི་གནས་རྗེས་མཐུན་པ་ཡིན། སྔར་ནས་ཤིན་སྦྱངས་
ཀྱི་ཆ་ཕྲ་མོ་ཡོད་པ་རིམ་གྱིས་གོང་དུ་འཕེལ་བ་ལ་བརྟེན་ནས་སེམས་དགེ་བ་ལ་གང་

155

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འདོད་དུ་བཀོལ་དུ་མི་རུང་བའི་གནས་ངན་ལེན་ཞི་ནས་སེམས་ཤིན་སྦྱངས་སྐྱེ།

དེའི་མཐུས་ལུས་ཀྱི་གནས་ངན་ལེན་དང་བྲལ་ནས་རེག་བྱ་ཆེས་ཡིད་དུ་འོང་བའི་
རང་བཞིན་གྱི་ལུས་ཤིན་སྦྱངས་སྐྱེས་པའི་ཚེ་ལུས་ལ་བདེ་ཉམས་ཆེན་པོ་དང༌། དེ་

ལ་བརྟེན་ནས་སེམས་ལའང་དགའ་བདེའི་ཉམས་ཕུལ་དུ་བྱུང་བ་འབྱུང༌། དེའི་དུས་

སེམས་དགའ་ཡལ་ཡལ་དེ་ཡང་རིམ་གྱིས་ཆུང་དུ་སོང་ནས་སེམས་དམིགས་པ་ལ་
བརྟན་པར་གནས་པའི་ཏིང་ངེ་འཛིན་དང་རྗེས་སུ་མཐུན་པའི་ཤིན་སྦྱངས་མི་གཡོ་བ་
ཐོབ་པ་དང་དུས་མཉམ་དུ་བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཞི་
གནས་གྲུབ་པ་ཡིན།

དེ་ལྟར་ཞི་གནས་མཚན་ཉིད་པ་གྲུབ་ནས་རིམ་གྱིས་བློ་གོམས་པ་ལས། ཁམས་

གསུམ་ས་དགུའི་

༼ཁམས་གསུམ་ནི། འདོད་པའི་ཁམས། གཟུགས་ཀྱི་ཁམས། གཟུགས་མེད་ཀྱི་

ཁམས་དང་གསུམ། ས་དགུ་ནི། འདོད་པའི་ས། བསམ་གཏན་དང་དང་པོའི་ས། བསམ་གཏན་གཉིས་པའི་
ས། བསམ་གཏན་གསུམ་པའི་ས༑ བསམ་གཏན་བཞི་པའི་ས། གཟུགས་མེད་ནམ་མཁའ་མཐའ་ཡས་ཀྱི་ས།
རྣམ་ཤེས་མཐའ་ཡས་ཀྱི་ས། ཅི་ཡང་མེད་པའི་ས། སྲིད་རྩེའི་ས་བཅས་དགུ་ཡིན།༽

ནང་ནས་འོག་མ་

ལ་ཆགས་པ་དང་བྲལ་བའི་ཚེ་ས་གོང་མའི་དངོས་གཞི་ཐོབ་ཅིང༌། དེ་འདྲ་བའི་རྒྱུ་

སྙོམས་འཇུག་བསྒོམ་པ་ལ་བརྟེན་ནས་འབྲས་བུ་གཟུགས་གཟུགས་མེད་ཀྱི་ལྷར་སྐྱེ་
བར་འགྱུར་བ་ཡིན་ཞིང༌། ཁམས་གསུམ་ནི་དཔེ་ཆའི་ནང་དུ་ཡོད་ཅིང་། དེ་ཇི་ལྟར་
སྒྲུབ་དགོས་སམ་ཞེ་ན། སེམས་ཕྲ་རགས་ཀྱི་ཐོག་ནས་རྒྱུ་མི་གཡོ་བའི་ལས་ཞེས་པ་

དེ་ནི། འདོད་སེམས་ཞེས་པ་ནི་སེམས་རགས་པ་དང་། དེ་ཡང་འདོད་པའི་ཉོན་

མོངས་སྐྱེ་རྒྱུ་ཡོད་པ་རྣམས་ཡིན། དེ་ནས་གཟུགས་མེད་ཁམས་སྒྲུབ་པ་ནི། མི་གཡོ་

156

༧གོང་ས་༧སྐྱབས་མགོན་ཆེན་པོ་མཆོག

བའི་ལས་ཀྱི་ཐོག་ཏིང་ངེ་འཛིན་གྱི་ནུས་པ་དང་། དེ་ལའང་ནང་གསེས་ཀྱི་ཕྲ་རགས་

མང་དུ་ཡོད་པ་བཅས་མཐར་གཏུགས་ན་སྒྲུབ་བྱེད་ཀྱི་རྒྱུ་བློ་ཡི་སྟེང་ནས་ཕྲ་རགས་

ཡོད་པར་བརྟེན། དེའི་འབྲས་བུར་ཡངས་ཁམས་ཕྲ་རགས་ཡོད་པ་བཅས་ཕལ་ཆེར་

བརྗོད་ཐུབ་པ་ཞིག་ཡིན། དེ་ལ་ཐོག་མར་རྒྱུ་སྙོམས་འཇུག་གི་བསམ་གཏན་སྒོམ་
ཚུལ་ནི། ཨཱཙཱརྱ་ཨསངྒས་༼ཐོགས་མེད་༽མཛད་པའི་ཨ་བྷི་དྷརྨ་སམུ་ཙ་ཡ་
མངོན་པ་ཀུན་ལས་བཏུས་༽

ལས།

༼ཆོས་

ཡིད་ལ་བྱེད་པ་བདུན་གྱིས་བསམ་གཏན་དང་པོ་ལ་སྙོམས་པར་འཇུག་སྟེ༑

ཡིད་ལ་བྱེད་པ་བདུན་གང་ཞེ་ན། མཚན་ཉིད་རབ་ཏུ་རིག་པའི་ཡིད་ལ་བྱེད་པ་དང༌།
མོས་པ་ལས་བྱུང་བ་དང༌། རབ་ཏུ་དབེན་པ་དང༌། དགའ་བ་སྡུད་པ་དང༌། དཔྱོད་པ་
དང༌། སྦྱོར་བའི་མཐའ་དང༌། སྦྱོར་བའི་མཐའི་འབྲས་བུ་ཡིད་ལ་བྱེད་པའོ། །ཞེས་

བསམ་གཏན་དང་པོའི་ཉེར་བསྡོགས་ལ་མཚན་ཉིད་སོ་སོ་རིག་པ་ཡིད་བྱེད། མོས་
པ་ཡིད་བྱེད། རབ་ཏུ་དབེན་པ་ཡིད་བྱེད། དགའ་བ་སྡུད་པ་ཡིད་བྱེད། དཔྱོད་པ་ཡིད་
བྱེད། སྦྱོར་བའི་མཐའ་ཡི་ཡིད་བྱེད་དང་དྲུག་ཡོད། དང་པོ་མཚན་ཉིད་སོ་སོ་རིག་པ་

ཡིད་ལ་བྱེད་པ་ཞེས་པ་ནི་ཁམས་འོག་མ་འདོད་པ་ལ་སྐྱོན་ཅན་དང༌། གོང་མ་བསམ་

གཏན་དང་པོ་ལ་ཡོན་ཏན་ཅན་དུ་ཐོས་བསམ་འདྲེས་མའི་སྒོ་ནས་རྩིང་པོར་རྟོག་ཅིང་
ཞིབ་མོར་དཔྱོད་པ་དང༌། མོས་པ་ལས་བྱུང་བའི་ཡིད་ལ་བྱེད་པ་ཞེས་པ་ནི་དེ་ཉིད་
སྒོམ་བྱུང་གི་ངོ་བོར་སྐྱེས་པ་དང༌། དབེན་པ་ལས་སྐྱེས་པའི་ཡིད་ལ་བྱེད་པ་ཞེས་པ་
ནི་འདོད་ཉོན་མངོན་གྱུར་བ་ཆེན་པོ་སྐོར་གསུམ་

༼འདོད་ཉོན་སྐོར་དགུ་ནི། འདོད་ཉོན་ཆེན་

པོའི་ཆེན་པོ། ཆེན་པོའི་འབྲིང༌། ཆེན་པོའི་ཆུང་ངུ་གསུམ་ནི་ཆེན་པོ་སྐོར་གསུམ། དེ་བཞིན་དུ་འབྲིང་གི་ཆེན་

157

ནང་ཆོས་ངོ་སྤྲོད་སེམས་ཀྱི་དཔལ་ཡོན།

པོ། འབྲིང་གི་འབྲིང༌། འབྲིང་གི་ཆུང་ངུ་སྟེ་འབྲིང་སྐོར་གསུམ། ཆུང་ངུའི་ཆེན་པོ། ཆུང་ངུའི་འབྲིང༌། ཆུང་ངུའི་
ཆུང་ངུ་གསུམ་ནི་ཆུང་ངུ་སྐོར་གསུམ་སྟེ་འདོད་ཉོན་སྐོར་དགུ་ཡོད།༽

དེ་དག་ནི་དབུ་མ་པའི་ལུགས་ཀྱི་སློབ་དཔོན་གཙོ་བོ་དཔལ་ལྡན་ཟླ་བ་གྲགས་

པས་ཐ་སྙད་དུ་རང་མཚན་མི་བཞེད་པར་རང་བཞིན་མེད་པར་སྨྲ་བའི་དབུ་མ་པས་

གནས་ཚུལ་འཇོག་སྟངས་ཤིན་ཏུ་ཕྲ་བས་དེ་ལ་རྨོངས་པའི་མ་རིག་པ་ལའང་གྲུབ་

མཐའ་འོག་མ་རྣམས་ཀྱིས་བློ་དོན་མཐུན་ལ་འཛིན་པ་ཞིག་སྟེ། རང་བཞིན་གྱིས་ཡོད་
པར་སྨྲ་བའི་གྲུབ་མཐའ་སྨྲ་བ་རྣམས་ཀྱིས་རང་བཞིན་ཡོད་པར་འཛིན་པ་དེ་ཕྱིན་ཅི་

ལོག་གི་བློ་མིན་ཞེས་གསུངས་ཡོད། དེའི་དབང་གིས་ཉོན་མོངས་ལ་འཇོག་ཚུལ་མི་
འདྲ་བ་ཡོད་པ་དང་། དེ་དག་གི་རྩ་བ་བདེན་འཛིན་ལ་ཐུག་གི་ཡོད་སྟབས། འདོད་

པའི་ཉོན་མོངས་སྐོར་དགུ་གསུངས་པ་རྣམས་ལ་ཞིབ་ཚགས་ཀྱིས་བསམ་བློ་བཏང་
ནས་བརྩད་གཅོད་བྱེད་དགོས་པ་ཞིག་ཆགས་ཀྱི་ཡོད།

གྱིས་དབེན་པ་སྟེ་སྤངས་པ་དང༌། དགའ་བ་སྡུད་པའི་ཡིད་ལ་བྱེད་པ་ཞེས་པ་ནི།

འདོད་ཉོན་མངོན་གྱུར་བ་འབྲིང་གསུམ་ཡང་སྤངས་པ་དང༌། དཔྱོད་པ་ཡིད་ལ་མངོན་
གྱུར་བ་འབྲིང་གསུམ་ཡང་སྤངས་པ་དང༌། དཔྱོད་པ་ཡིད་ལ་བྱེད་པ་ཞེས་པ་འདོད་

ཉོན་ཆུང་ངུ་སྐོར་གསུམ་གྱིས་ཀྱང་རྒྱུད་ལ་གོས་མ་གོས་རྟོག་ཅིང་དཔྱོད་པ་དང༌།

སྦྱོར་བའི་མཐའ་ཡིད་ལ་བྱེད་པ་ཞེས་པ་ནི་དེ་ལྟར་དཔྱོད་པ་ལ་བརྟེན་ནས་འདོད་ཉོན་
ཕྲ་ཞིང་ཕྲ་བ་ཆུང་ངུ་སྐོར་གསུམ་ཡང་གཉེན་པོའི་སྟོབས་ཀྱིས་སྤངས་པ་སྟེ། དེ་ལྟར་

ཡིད་ལ་བྱེད་པ་དྲུག་གིས་སྦྱོར་བའི་མཐའི་འབྲས་བུ་ཡིད་ལ་བྱེད་པ་ཞེས་བསམ་
གཏན་དང་པོའི་དངོས་གཞི་འགྲུབ་སྟེ༑ དེ་དག་ནི་ས་འོག་མ་ལ་སྐྱོན་ཅན་དང་རགས་
པར་བལྟ་ཞིང༌། ས་གོང་མ་ལ་སྐྱོན་མེད་པ་དང་ཞི་བར་བལྟ་བའི་ཞི་རགས་རྣམ་པ་

158

༧གོང་ས་༧སྐྱབས་མགོན་ཆེན་པོ་མཆོག

ཅན་ཏེ་འཇིག་རྟེན་པ་དང་འཇིག་རྟེན་ལས་འདས་པའི་ལམ་ཐུན་མོང་བའི་མངོན་
རྟོགས་ཡིན།

འཇིག་རྟེན་པ་གང་ཟག་གི་བདག་འདོད་མཁན་གྱི་མུ་སྟེགས་པའི་ལྷག་མཐོང་

སྒོམ་པ་དེ་དག་ནི་འཇིག་རྟེན་པའི་ལྷག་མཐོང་ཞེས་པ་དེ་ཡིན། བདག་མེད་ཀྱི་ལྟ་བའི་

ཁྱད་པར་དང་འབྲེལ་བའི་ཐོག་ནས་ཐར་པ་ཞེས་པ་ཡུལ་ཁམས་ལྟ་བུར་མི་འཛིན་
པར། ཐར་པ་ཞེས་པ་ནི།

ལས་དང་ཉོན་མོངས་ཟད་པའི་མཐར། །

ཞེས་གསུངས་པ་ལྟར། རང་རྒྱུད་ཀྱི་ཉོན་མོངས་ཟད་པའི་བྲལ་བ་དེར་ཐར་པ་

ཞེས་བརྗོད་པ་དང་། དེ་ཡང་གཙོ་བོ་སྟོང་པ་ཉིད་དམ་སེམས་སྟེང་གི་ཆོས་ཉིད་ལ་
གསུངས་ལྟར་གྱི་ཐར་པ་ངོས་ཟིན་ནས། དེ་ཐོབ་པའི་ཐབས་བདག་མེད་པའི་ལྟ་བ་

བསྟན་པའི་ལམ་རྣམས་འཇིག་རྟེན་དང་འཇིག་རྟེན་ལས་འདས་པའི་ལམ་ཐུན་མོང་
བའི་མངོན་རྟོགས་ཡིན་ཞེས་གསུངས་པ་ཡིན།

དེའང་རྟོག་དཔྱོད་གཉིས་གཉེན་པོའི་ཡན་ལག དགའ་བདེ་གཉིས་ཕན་ཡོན་གྱི་

ཡན་ལག སེམས་རྩེ་གཅིག་པ་གནས་ཀྱི་ཡན་ལག་སྟེ་ཡན་ལག་ལྔ་དང་ལྡན་པ་ནི་

བསམ་གཏན་དང་པོའི་དངོས་གཞི་ཡིན། དེ་ལ་རྟོག་དཔྱོད་གཉིས་ཀ་དང་ལྡན་པ་ནི་
དངོས་གཞི་ཙམ་པོ་དང༌། རྟོག་པ་མེད་ཅིང་དཔྱོད་པ་དང་བཅས་པ་དངོས་གཞི་ཁྱད་

པར་ཅན་དུ་བཞག བསམ་གཏན་དང་པོ་ལ་སྐྱོན་ཅན་དང༌། བསམ་གཏན་གཉིས་པ་
ལ་སྐྱོན་མེད་ཡོན་ཏན་ཅན་དུ་མཚན་ཉིད་སོ་སོ་རིག་པ་ཡིད་བྱེད་སོགས་བསམ་

གཏན་གཉི ས ་པའི ་ ཉེ ར ་བསྡོ ག ས་ལ་བརྟེ ན ་ནས་བསམ་གཏན་དང་པོ ་ ལ་འདོ ད ་

159

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཆགས་དང་བྲལ་བའི་ཚེ་བསམ་གཏན་གཉིས་པའི་དངོས་གཞི་ཐོབ་པ་ཡིན།

བསམ་གཏན་གཉིས་པའི་དངོས་གཞི་ནི་རབ་ཏུ་དང་བ་སོགས་ཡན་ལག་བཞི་

དང་ལྡན་པ་སྟེ། དེའང་ནང་རབ་ཏུ་དང་བ་གཉེན་པོའི་ཡན་ལག ཏིང་ངེ་འཛིན་ལས་

སྐྱེས་པའི་དགའ་བདེ་གཉིས་ཕན་ཡོན་གྱི་ཡན་ལག ཏེང་ངེ་འཛིན་གནས་ཀྱི་ཡན་
ལག་ཡིན། འདིའི་ནང་རབ་ཏུ་དང་བ་ནི་རང་སའི་དྲན་པ་ཤེས་བཞིན་བཏང་སྙོམས་
གསུམ་ལ་བྱེད། དེ་ཡང་ནང་གི་རྟོག་པ་རབ་ཏུ་སྤངས་པས་ནང་རབ་ཏུ་དང་བ་ཞེས་
ཟེར།

བསམ་གཏན་གཉིས་པ་ལ་སྐྱོན་ཅན་དང་གསུམ་པ་ལ་ཡོན་ཏན་ཅན་དུ་ཡིད་

བྱེད་དྲུག་གིས་དཔྱོད་པའི་ཉེར་བསྡོགས་ལ་བརྟེན་ནས་བསམ་གཏན་གཉིས་པ་ལ་
འདོད་ཆགས་དང་བྲལ་བ་ན་བསམ་གཏན་གསུམ་པའི་དངོས་གཞི་འཐོབ། བསམ་

གཏན་གསུམ་པའི་དངོས་གཞི་ཡན་ལག་ལྔ་ལྡན་ཏེ། དྲན་པ་ཤེས་བཞིན་བཏང་

སྙོམས་གསུམ་གཉེན་པོའི་ཡན་ལག དགའ་བ་སྤངས་པའི་བདེ་བ་ཕན་ཡོན་གྱི་ཡན་
ལག ཏིང་ངེ་འཛིན་གནས་ཀྱི་ཡན་ལག་ཡིན། བསམ་གཏན་གསུམ་པ་ལ་སྐྱོན་ཅན་

དང་བསམ་གཏན་བཞི་པ་ལ་ཡོན་ཏན་ཅན་དུ་ཡིད་བྱེད་དྲུག་གིས་དཔྱོད་པའི་ཉེར་

བསྡོགས་ལ་བརྟེན་ནས་བསམ་གཏན་གསུམ་པ་ལ་འདོད་ཆགས་དང་བྲལ་བ་ན་
བསམ་གཏན་བཞི་པའི་དངོས་གཞི་ཐོབ། བསམ་གཏན་བཞི་པའི་དངོས་གཞི་ཡན་

ལག་བཞི་དང་ལྡན་པ་སྟེ། དྲན་པ་ཡང་དག་དང་བཏང་སྙོམས་ཡང་དག་གཉིས་གཉེན་
པོའི་ཡན་ལག ཚོར་བ་བཏང་སྙོམས་ཕན་ཡོན་གྱི་ཡན་ལག ཏིང་ངེ་འཛིན་གནས་ཀྱི་
ཡན་ལག་གོ།

160

༧གོང་ས་༧སྐྱབས་མགོན་ཆེན་པོ་མཆོག

འདིར་དྲན་པ་ཡང་དག་ཅེས་པ་བསམ་གཏན་གྱི་སྐྱོན་བརྒྱད་ཀྱིས་ཡོངས་སུ་

དག་པ་ཡིན་ཏེ། དེའང་བསམ་གཏན་དང་པོ་ལ་བལྟོས་པའི་རྟོག་དཔྱོད་མེ་ལྟ་བུ་
གཉིས། གཉིས་པ་ལ་བལྟོས་པའི་དབང་ཤེས་ཀྱི་འཁོར་དུ་བྱུང་བའི་ཚོར་བ་བདེ་སྡུག་

གཉིས། གསུམ་པ་ལ་བལྟོས་པའི་ཡིད་ཤེས་ཀྱི་འཁོར་དུ་བྱུང་བའི་ཡིད་བདེ་མི་བདེ་
གཉིས། བཞི་པ་ལ་བལྟོས་པའི་དབུགས་དབྱུང་རྔུབ་གཉིས་ཏེ་དེ་བརྒྱད་ཀྱིས་ཡོངས་

སུ་དག་པ་ཡིན། བསམ་གཏན་གྱི་ཡན་ལག་དེ་དག་ཀྱང་མིང་གི་སྒོ་ནས་བཅོ་བརྒྱད་

དང༌། རྫས་ཀྱི་སྒོ་ནས་བཅུ་གཅིག་ཡོད། ཨཱཙཱརྱ་བ་སུ་བནྡྷུས་ ༼སློབ་དཔོན་དབྱིག་གཉེན་
༽

མཛད་པའི་ཨ་བྷི་དྷརྨ་ཀོ་ཥ་ ༼ཆོས་མངོན་པ་མཛོད།༽ ལས།
དང་པོ་ལ་ལྔ་རྟོག་དཔྱོད་དང༌། །

དགའ་དང་བདེ་དང་ཏིང་འཛིན་རྣམས། །
གཉིས་པ་ལ་ནི་ཡན་ལག་བཞི། །

རབ་དང་དང་ནི་དགའ་བ་སོགས། །

གསུམ་པ་ལ་ལྔ་བཏང་སྙོམས་དང༌། །

དྲན་དང་ཤེས་བཞིན་བདེ་དང་གནས། །
མཐའ་ན་བཞི་དྲན་བཏང་སྙོམས་དང༌། །

རྫས་སུ་བཅུ་གཅིག ཅེས་གསུངས། བསམ་གཏན་གྱི་སྙོམས་འཇུག་དེ་དག་གི་

འབྲས་བུ་སྐྱེ་བའི་བསམ་གཏན་ནི་བསམ་གཏན་དང་པོའི་དངོས་གཞི་ཆུང་འབྲིང་ཆེ་
གསུམ་བསྒོམས་པ་ལས་བསམ་གཏན་དང་པོའི་གནས་ཚངས་རིས་སོགས་སུ་སྐྱེ་བ་

ནས། བསམ་གཏན་བཞི་པའི་དངོས་གཞི་ཆུང་འབྲིང་ཆེ་གསུམ་བསྒོམས་པ་ལས་

161

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བསམ་གཏན་བཞི་པའི་གནས་སྤྲིན་མེད་སོགས་སུ་སྐྱེ་བའི་བར་བསམ་གཏན་སོ་

སོའི་དངོས་གཞི་ཆུང་འབྲིང་ཆེན་པོ་མཐར་ཕྱིན་པ་ལས། སོ་སོའི་གནས་ལ་རྣམ་

སྨིན་གྱི་འབྲས་བུ་སོགས་མྱོང་སྟེ། དེའང་གནས་དེ་དང་དེར་སྐྱེས་པའི་གཟུགས་སུ་

སྣང་བ་ནི་རྣམ་སྨིན་གྱི་འབྲས་བུ། སྙོམས་འཇུག་གི་སེམས་རྣམས་རྒྱུ་མཐུན་གྱི་
འབྲས་བུ། ཡུལ་གྱི་ལོངས་སྤྱོད་དུ་སྣང་བ་ནི་བདག་པོའི་འབྲས་བུ་ཡིན། དེ་བཞིན་དུ་

ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད། སྲིད་རྩེ་སྟེ་གཟུགས་

མེད་སྐྱེ་མཆེད་མུ་བཞིར་ཡོད་པ་ལས། བསམ་གཏན་བཞི་པའི་སེམས་ཐོབ་ལ་མ་
ཉམས་པའི་སྟེང་དུ་གཟུགས་ལ་རེག་མཐོང་སྣང་གསུམ་བཀག་སྟེ། ཆོས་ཐམས་ཅད་

ནམ་མཁའ་ལྟར་མཐའ་ཡས་སོ་སྙམ་པ་སྒོམ་པ་ཡོངས་སུ་རྫོགས་པ་ནམ་མཁའ་
མཐའ་ཡས་སྐྱེ་མཆེད་ཀྱི་སྙོམས་འཇུག་དང༌། དེའི་སྟེང་དུ་ནམ་མཁའ་མཐའ་ཡས་པ་

དེ་ལྟར་རྣམ་པར་ཤེས་པ་ཡང་མཐའ་ཡས་སོ་སྙམ་དུ་སྒོམ་པ་ཡོངས་སུ་རྫོགས་པ་
རྣམ་ཤེས་མཐའ་ཡས་སྐྱེ་མཆེད་ཀྱི་སྙོམས་འཇུག་དང༌། དེ་གཉིས་ཀའང་མཚན་མ་

དང་བཅས་པར་མཐོང་ནས་གཟུང་བར་བྱ་བ་ཅི་ཡང་མེད་དོ་སྙམ་དུ་སྒོམ་པ་ཡོངས་

སུ་རྫོགས་པ་ཅི་ཡང་མེད་པའི་སྐྱེ་མཆེད་ཀྱི་སྙོམས་འཇུག་དང༌། དེ་གསུམ་གའང་
མཚན་མ་དང་བཅས་པར་མཐོང་ནས་འདུ་ཤེས་རགས་པ་མེད་ཅིང་ཕྲ་བ་མེད་པ་
མིན་ནོ་སྙམ་སྒོམ་པ་ཡོངས་སུ་རྫོགས་པ་འདུ་ཤེས་མེད་འདུ་ཤེས་མེད་མིན་གྱི་
སྙོམས་འཇུག་གམ་སྲིད་རྩེའི་སྙོམས་འཇུག་ཡིན།

གཟུགས་མེད་པའི་སྙོམས་འཇུག་དེ་དག་གི་འབྲས་བུ་ནི། གཟུགས་མེད་

ཁམས་ལ་གཟུགས་རགས་པས་ཕྱེ་བའི་གནས་ཐ་དད་པ་མེད་ཀྱང་མཆོག་དམན་

162

༧གོང་ས་༧སྐྱབས་མགོན་ཆེན་པོ་མཆོག

དང་། ཚེ་རིང་ཐུང་དང༌། གོང་འོག་ལ་སོགས་པའི་སྒོ་ནས་ཐ་དད་དུ་ཡོད་ཅིང༌། གོང་
ནས་གོང་དུ་ཏིང་ངེ་འཛིན་རྒྱ་ཆེ་ཞིང་ཇེ་བརྟན་དུ་གྱུར་པ་དང༌། ཚེ་རིང་བ་སོགས་ཀྱི་
སྒོ་ནས་མངོན་མཐོའི་བདེ་འབྲས་ཁྱད་པར་དུ་འཕགས་པ་ཡིན།

བསམ་གཏན་བཞིའི་དངོས་གཞི་རྣམས་ལ་བརྟེན་ནས་བྱམས་སོགས་ཚད་

མེད་བཞི་དང༌། འཇིག་རྟེན་པའི་མངོན་པར་ཤེས་པ་ལྷའི་མིག་དང༌། ལྷའི་རྣ་བ་དང༌།
གཞན་གྱི་སེམས་ཤེས་པ་སྔོན་གནས་རྗེས་སུ་དྲན་པ་དང༌། འཆི་འཕོ་དང་སྐྱེ་བ་
ཤེས་པ་ལྔ་ནི་ཁམས་གོང་མ་གཉིས་ཀྱི་ཡོན་ཏན་གྱི་ཁྱད་པར་ཡིན། ཐེག་པ་གསུམ་
གྱི་ལམ་ལ་ཞུགས་པ་རྣམས་ཀྱིས་ཀྱང་ཐོག་མར་ཏིང་ངེ་འཛིན་དེ་དག་དང༌། ཡོན་

ཏན་དེ་དག་བསྐྱེད་ནས། སླར་གོང་མའི་ཁྱད་པར་བསྒྲུབ་དགོས་པས་མངོན་ཤེས་ལ་
སོགས་པ་ཡོན་ཏན་ཀུན་གྱི་གཞིར་གྱུར་པ་དང༌། ཁྱད་པར་བསམ་གཏན་བཞི་པའི་
དངོས་གཞིའི་སེམས་ལ་བརྟེན་ནས་འདུ་ཤེས་མེད་པའི་སྙོམས་འཇུག་དང༌། སྲིད་

རྩེའི་དངོས་གཞིའི་སེམས་ལ་བརྟེན་ནས་འགོག་པའི་སྙོམས་འཇུག་སོགས་ཐོབ་
པས། ཕྱི་རོལ་པ་དང་ནང་པ་གཉིས་ཀས་དོན་དུ་གཉེར་བྱ་དང་བསྒྲུབ་བྱ་ཡིན་ལ།

རྒྱལ་བའི་བསྟན་པ་རིམ་པར་འཇུག་པ་རྣམས་ཀྱི་སྔོན་འགྲོའི་ཆོས་ཀྱང་ཡིན་པས་དེ་
ལྟར་ཤེས་ནས་གོམས་པའི་སྦྱོར་བ་ལ་བསླབ་དགོས།

ཞེས་པ་ལྟར། ཏིང་ངེ་འཛིན་ཞེས་པ་དེ་ཧ་ཅང་གལ་གནད་ཆེན་པོ་ཡིན། ཏིང་ངེ་

འཛིན་མེད་ན་འགུལ་བསྐྱོད་བྱ་རྒྱུ་གང་ཡང་མེད་པ་ལྟ་བུ་ཞིག་ཡིན། ཤེས་རབ་སྙིང་
པོ་ལས། ག་ཏེ་ག་རེ་པ་ར་ག་ཏེ། ཞེས་པའི་ག་ཏེ་དང་པོ་ཚོགས་ལམ་དང་། སྐབས་

དེར་སྒོམ་བྱུང་ཐོབ་པ་དང་མ་ཐོབ་པའི་སྐབས་གཉིས་ཀ་ཡོང་བ་ཡིན། ག་ཏེ་གཉིས་པ་

163

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ནི་སྦྱོར་ལམ་ཡིན། སྦྱོར་ལམ་གྱི་སྐབས་སུ་ཞི་གནས་མ་ཐོབ་ཐབས་མེད་ཡིན། སྟོང་
ཉིད་ཀྱི་རིམ་པའི་སྒོམ་བྱུང་ཐོབ་ནས་ག་ཏེ་ཞེས་པའི་ལམ་གཉིས་པ་སྦྱོར་ལམ་ཐོབ་
ཀྱི་ཡོད།

སྟོང་ཉིད་མངོན་སུམ་དུ་རྟོགས་པའི་སྐབས་པ་ར་ག་ཏེ་ཞེས་པའི་མཐོང་ལམ་

ཐོབ་ཅིང་། པ་ར་སམ་ག་ཏེ་ཞེས་བརྗོད་སྐབས། མཐོང་ཟིན་གོམས་པར་བྱེད་པའི་
སྒོམ་ལམ་ཐོབ་པ་དང་། བོདྷི་སྭཧཱ་ཞེས་པའི་སྐབས་བྱང་ཆུབ་ཏུ་གཞི་ཚུགས་ཞེས་
པའི་དོན་ཡིན། བྱང་ཆུབ་སེམས་ཀྱིས་མ་ཟིན་པར་རང་དོན་ཐར་པ་དོན་དུ་གཉེར་བ་

ཙམ་ཞིག་ཡིན་ན། ཉན་ཐོས་ཀྱི་ལམ་ལྔ་དང་། རང་རྒྱལ་གྱི་ལམ་ལྔ་བཅས་དང་། བྱང་
ཆུབ་སེམས་ཀྱིས་ཟིན་ན་ཐེག་ཆེན་གྱི་ལམ་ལྔ་བཅས་ལམ་ལྔ་གསུམ་བཅོ་ལྔ་ཞེས་
གསུངས་པ་རྣམས་ཡོང་གི་ཡོད།

ད་ལྟའི་ང་ཚོའི་སེམས་རྒྱུད་ཀྱི་ཤེས་པ་འདིའི་སྟེང་ནས་ག་ལེར་བློ་རྩེ་གཅིག་པ་

སྒྲུབ་པ་དང་། དེ་ཡང་དྲན་ཤེས་ཀྱིས་སྟོབས་ལས་སྒྲུབ་དགོས་ཤིང་། དྲན་ཤེས་སྐྱོང་

རྒྱུ་ནི་ཚུལ་ཁྲིམས་ཀྱི་བསླབ་པའི་ཐོག་ནས་དྲན་ཤེས་བག་དང་ལྡན་པའི་རྨང་གཞི་
ཚུགས་དགོས་པ་ཞིག་ཡིན། དཔེར་ན། ངོས་རང་ལ་ཆ་མཚོན་ན། རྨི་ལམ་ཚུན་ཆད་
དུ་ང་༸རྒྱལ་བ་རིན་པོ་ཆེ་ཡིན་བསམ་པ་དྲན་མ་མྱོང་ཡང་། ང་དགེ་སློང་ཡིན་བསམ་
པ་དྲན་གྱི་ཡོད། འདི་ལྟར་དུ་དྲན་ཤེས་བསྟེན་དགོས་པ་དང་། དྲན་ཤེས་ཀྱི་ནུས་པ་

རིམ་བཞིན་ཤུགས་ཇེ་ཆེར་འགྲོ་སྐབས། དམིགས་རྟེན་བྱེ་བྲག་པ་གཅིག་དྲན་པས་

རྩེ་གཅིག་ཏུ་བཟུང་བ་དང་། བྱིང་རྒོད་ཀྱི་སྐྱོན་སླེབས་མིན་ཤེས་བཞིན་གྱིས་བྱ་ར་
བྱས། འདི་ལྟར་དུ་སེམས་དམིགས་པ་ལ་ལྷན་ནེར་འཇོག་པ་རྣམས་བྱེད་དགོས།

164

༧གོང་ས་༧སྐྱབས་མགོན་ཆེན་པོ་མཆོག

འདི་དག་ནི་མུ་སྟེགས་པ་ལའང་ཡོད་པ་ཡིན། སངས་རྒྱས་པའི་ཆོས་བྱེད་

མཁན་ཞིག་ཡིན་ནའང་ཏིང་ངེ་འཛིན་དེ་མེད་ཐབས་མེད་པ་ཞིག་རེད་འདུག མཇུག་

སྐྱོང་བྱེད་མ་ཐུབ་པ་ལས། ངོས་རང་ཆུང་ངུའི་སྐབས་ནས་ལྷ་སར་ཡོད་སྐབས་ནས།
དགོང་དྲོ་ཉལ་ཁར་ཅུང་ཟད་ཙོག་བུར་བསྡད་དེ་ཞི་གནས་སྒོམ་གྱི་ཡོད། འོན་ཀྱང་
ཁུངས་འཁྱོལ་བ་བྱུང་མེད། དེ་ནི་ཉུང་མཐར་ཟླ་བ་འགའ་ཤས་དང་། ལོ་གཅིག་ཙམ་

རིང་གནས་དབེན་པར་བསྡད་ནས་ཐུན་ཆུང་ལ་གྲངས་མང་བ་བྱས་ཏེ་ཐུན་འཛིན་
ནས་འགྲོ་དགོས་པ་ཡིན།

མདོར་ན། ཐུན་བཞིའི་རྣལ་འབྱོར་ལ་སྤྱོད་པ་ཞེས་གསུངས་པ་ལྟར་སྤྱིར་བཏང་

ཐུན་བཞི་དང་། དམིགས་སུ་བཀར་ནས་སྒོམ་སྐབས་ཐུན་བརྒྱད་དང་བཅུ་དྲུག་ལྟ་བུ་

དང་། བཅོ་ལྔ་ཉི་ཤུ་ལྟ་བུ་ཡོང་བ་ཡིན། འདི་ལྟར་བྱས་ནས་བློ་སྦྱོང་དགོས་པ་ཡིན།
དེ་ཡང་བསྒོམས་ན་གོམས་རྒྱུ་ཡོད་པ་ཞིག་རེད་འདུག

ངའི་ངོ་ཤེས་པའི་ཨ་རི་བ་ཞིག་ཡོད། ལོ་བཞི་བཅུ་ཙམ་ཕྱིན་ཟིན་ཅིང་། གཙོ་བོ་

གསང་བ་འདུས་པའི་རིམ་ལྔ་སྒོམ་གྱི་ཡོད། བསྡུས་རིམ་གྱི་དམིགས་པ་བྱེད་སྐབས་

བསྡུས་རིམ་གང་འཚམ་ཡོང་གི་ཡོད་པ་ལྟ་བུ་འདུག འོད་གསལ་རྗེས་མཐུན་པ་ཞིག་
སླེབས་པ་དང་། དེའི་ཐོག་ཏུ་ཆུ་ཚོད་གསུམ་ཙམ་རྩེ་གཅིག་ཏུ་སྡོད་ཐུབ་ཀྱི་འདུག དེ་
ནི་མིག་མཐོང་ལག་ཟིན་རེད། ཁོང་མེད་པར་ཡོད་མདོག་བྱེད་མཁན་དེ་རིགས་མིན་

ལ། གསང་འདུས་ཀྱི་ལུས་དབེན་གྱི་ཐོག་ནས་བློ་སྦྱངས་པ་དང་། དེ་བཞིན་རྡོར་
བཟླས་ཀྱི་བློ་ཡང་སྦྱོང་གི་ཡོད། ཉེ་འཆར་ཁོང་དང་ཐུག་འཕྲད་བྱུང་བར། བསྲེ་བ་
སྐོར་དགུ་ ༼སད་དུས་སུ་སྐུ་གསུམ་དང་བསྲེ་བ༑ གཉིད་དུས་སུ་སྐུ་གསུམ་དང་བསྲེ་བ། འཆི་དུས་སུ་སྐུ་

165

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གསུམ་དང་བསྲེ་བ་དང་དགུའོ། །དང་པོ་ལ་སད་དུས་ཀྱི་འོད་གསལ་ཆོས་སྐུ་དང་བསྲེ་བ། སད་དུས་ཀྱིི་སྒྱུ་
ལུས་ལོངས་སྐུ་དང་བསྲེ་བ། སད་དུས་ཀྱི་ལོངས་སྐུ་ལས་ལངས་པ་སྤྲུལ་སྐུ་དང་བསྲེ་བ་དང་གསུམ། གཉིས་

པ་ལ་གཉིད་དུས་ཀྱི་འོད་གསལ་ཆོས་སྐུ་དང་བསྲེ་བ། རྨི་ལམ་ལོངས་སྐུ་དང་བསྲེ་བ། གཉིད་སད་པ་སྤྲུལ་སྐུ་
དང་བསྲེ་བ་དང་གསུམ་མོ། །གསུམ་པ་ལ་འཆི་བ་འོད་གསལ་ཆོས་སྐུ་དང་བསྲེ་བ། བར་དོ་ལོངས་སྐུ་དང་
བསྲེ་བ། སྐྱེ་བ་སྤྲུལ་སྐུ་དང་བསྲེ་བ་དང་གསུམམ་མོ། །༽

བསྒོམ་དགོས་ཞེས་སྐད་ཆ་བྱུང་།

དངོས་སུ་ཉམས་མྱོང་མི་འདྲ་བ་དེ་འདྲ་ཡོང་གི་འདུག

དེ་བཞིན་རྩེ་གཅིག་པའི་བསམ་གཏན་བསྒྲུབས་ནས་བསམ་གཏན་སྒོམ་སྐབས་

ཆུ་ཚོད་གསུམ་ཙམ་རིང་དམིགས་པ་ལ་རྩེ་གཅིག་ཏུ་སྡོད་ཐུབ་ཀྱི་ཡོད། ང་ཚོ་བོད་

པའི་ཁྲོད་སྒོམ་མཁན་དེ་ཙམ་མེད། སྔར་དགེ་བཤེས་ཤིག་ཡོད་པ་ཁོང་ཞི་གནས་
ཐོབ་པ་ལྟ་བུ་རེད། དེ་ལྟར་བསྒོམས་ན་ཡོང་རྒྱུ་ཡོད་པ་ཞིག་ཡིན་ནའང་ང་ཚོས་སྒོམ་
གྱི་མེད།

ལྷག་པར་སྔགས་ཀྱི་ཉམས་ལེན་བྱེད་སྐབས། ཐ་ན་བསྐྱེད་རིམ་སྒོམ་པ་ཁོ་ནའི་

སྟེང་ནས་སེམས་རྩེ་གཅིག་པ་སྒྲུབ་ཀྱི་ཡོད། སེམས་རྩེ་གཅིག་པ་གང་འཚམ་བྱུང་ན།
རྩ་རླུང་ཐིག་ལེ་ལ་དམིགས་པ་བྱེད་སྐབས་དམིགས་པ་བྱེ་བྲག་པ་གཅིག་ལ་བློ་ལྷན་
ནེར་སྡོད་པ་ཉིན་ཞག་གི་དྲུག་ཆ་འཁྱོངས་ཞེས་པ་ལྟར་ཆུ་ཚོད་བཞི་ལྔ་སྡོད་ཐུབ་པ་
ཞིག་དགོས་པ་ཡིན།

དེ་ལྟར་སྡོད་ཐུབ་པ་ཞིག་བྱུང་ན། རྩ་གནད་དེ་དག་གཏད་སྐབས་རླུང་དབུ་མར་

ཞུགས་གནས་ཐིམ་པ་བཅས། གོང་དུ་ཞུས་པའི་ངའི་གྲོགས་པོ་དེ་རླུང་དབུ་མར་
ཞུགས་པ་དང་གནས་པ་གང་འཚམ་ཡོང་གི་ཡོད་པ་མ་ཟད། ཐིམ་པའི་འགོ་ཡང་རྩོམ་
གྱི་ཡོད་པ་ལྟ་བུ་འདུག དེ་ལྟར་བསྒོམས་ན་ཡོང་རྒྱུ་ཞིག་འདུག དུས་ཚོད་རྫོགས་

166

༧གོང་ས་༧སྐྱབས་མགོན་ཆེན་པོ་མཆོག

པས་འདི་གར་བཞག་ན་སྙམ། ཤེས་རབ་ཀྱི་བསླབ་པ་མན་ཆད་རྣམས་ལོ་རྗེས་མ་གྲ་
རྒྱས་ཙམ་བྱས་ན་འགྲིགས་པ་ཡིན།

ཁ༽ མཇུག་གི་ལམ་སྟོན་བཀའ་སློབ།

ཡང་ལོ་རྗེས་མ་བར་ལོ་གཅིག་ཡོད་པ་དེའི་རིང་ཁྱེད་རང་ཚོས་སློབ་སྦྱོང་ཧུར་

ཐག་བྱེད་དགོས། འགྲོ་བ་མི་སྤྱི་དང་། བྱེ་བྲག་ཏུ་འཛམ་གླིང་འདིའི་ཐོག་གི་འགྲོ་བ་མི་

དུང་ཕྱུར་བདུན་ཅུ་ཙམ་ཡོད་པ་དང་། ཡང་སྒོས་ང་ཚོ་བོད་མི་ས་ཡ་དྲུག་ལ་བསམ་
བློ་བཏང་སྟེ་དེ་དག་གི་དོན་ལ་ཕན་པའི་བསམ་པ་སྐྱེས་པ་དང་། སྐབས་སུ་བབ་པ་ཕྱི་
ནང་གི་ཤེས་ཡོན་གཉིས་ལྡན་ཞིག་དགོས་པ་དེ་ཧ་ཅང་གལ་གནད་ཆེན་པོ་རེད། དེ་

ལྟར་བྱུང་ན་བོད་སྤྱིའི་ཞབས་འདེགས་སྒྲུབ་ཐུབ་པ་དང་། ནང་གི་ཡོན་ཏན་མ་ཚང་ན་

བོད་པའི་མཚན་ཉིད་མ་ཚང་བ་ཡིན། དེ་ཡང་ལུས་པོ་བོད་པའི་ལུས་ཡིན་ནའང་།

སེམས་པ་ཕྱི་རྒྱལ་བའི་སེམས་ལྟ་བུ་ཆགས་ན་ཡག་པོ་གང་ཡང་མེད། ཕྱི་རྒྱལ་བ་
རྣམས་ནི་ཁོ་རང་ཚོ་ད་བར་འདི་ལྟར་དུ་ཕྱིན་པ་རེད། ང་ཚོ་བོད་མིར་སྐད་ཡིག་
ལོགས་སུ་ཕྱེ་བའི་རིག་གཞུང་ཞིག་ཡོད་སྟབས། དེ་དག་ཆ་ཚང་བ་ཞིག་དགོས་པ་

ཡིན། དུས་ཚོད་མི་འདུག་པས་དྲི་བ་དྲིས་ལན་མི་དགོས་པ་བཅས་འདི་ཙམ་ཡིན་
ཞེས་བཀའ་སྩལ་ཏོ།།

།།

དྲུག་པ། གསུམ་པ་ཤེས་རབ་ཀྱི་བསླབ་པའི་སྐོར།

ལྷག་པའི་བསླབ་པ་གསུམ་གྱི་ནང་ནས་གསུམ་པ་ལྷག་པ་ཤེས་རབ་ཀྱི་བསླབ་

པ་ནི། བརྟགས་ཤིང་དཔྱད་པའི་སྒོ་ནས་ཆོས་རབ་ཏུ་རྣམ་པར་འབྱེད་པ་ནི་ཤེས་རབ་

167

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དང༌། དེའི་གོམས་པ་རྫོགས་པ་ན་ཤེས་རབ་ཀྱི་ཕར་ཕྱིན་དུ་འགྱུར་བ་ཡིན། དབྱེ་ན་

གསུམ་ལས། དོན་དམ་རྟོགས་པའི་ཤེས་རབ་ནི། བདག་མེད་པའི་དེ་ཁོ་ན་ཉིད་དོན་
སྤྱིའི་སྒོ་ནས་རྟོགས་པའམ་མངོན་སུམ་དུ་རྟོགས་པ་དང༌། ཀུན་རྫོབ་རྟོགས་པའི་ཤེས་
རབ་ནི། རིག་པའི་གནས་ལྔ་ལ་མཁས་པའི་ཤེས་རབ་དང༌། སེམས་ཅན་དོན་བྱ་བ་

རྟོགས་པའི་ཤེས་ནི། སེམས་ཅན་རྣམས་ཀྱི་འདི་དང་ཕྱི་མའི་དོན་ཁ་ན་མ་ཐོ་བ་མེད་
པར་སྒྲུབ་ཚུལ་ཤེས་པ་ལ་བྱེད།

དེ་དག་གི་ནང་ནས་གཙོ་བོ་བདག་མེད་རྟོགས་པའི་ཤེས་རབ་བསྒྲུབ་དགོས།

བདག་མེད་པའི་དོན་འཇོག་ཚུལ་ལ་ནང་པ་སངས་རྒྱས་པའི་གྲུབ་མཐའ་མི་འདྲ་
རྣམས་ཀྱིས་འདོད་ཚུལ་སྣ་ཚོགས་ཡོད་ཅིང༌། དེ་ཐམས་ཅད་མཐར་དབུ་མ་ཐལ་

འགྱུར་བའི་ལྟ་བ་རྟོགས་པའི་ཐབས་སུ་འགྱུར་བ་ཤ་སྟག་ཡིན་ཞིང༌། སྐབས་འདིར་
གཙོ་བོ་དབུ་མ་ཐལ་འགྱུར་བའི་ལུགས་གཞིར་བཞག་ནས་བཤད་ན༑ ཙནྡྲ་ཀཱིརྟིས།
ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །
ལྟ་ལས་བྱུང་བར་བློ་ཡིས་མཐོང་གྱུར་ཏེ། །

བདག་ནི་འདི་ཡི་ཡུལ་དུ་རྟོགས་བྱས་ནས། །

རྣལ་འབྱོར་པ་ཡིས་བདག་ནི་འགོག་པར་བྱེད། །

ཅེས་སྲིད་ཞིའི་རྒུད་པ་མ་ལུས་པའི་རྩ་བ་བདེན་པར་འཛིན་པའི་བདེན་འཛིན་

མ་རིག་པ་བག་ཆགས་དང་བཅས་པ་ཡིན་ལ། དེ་དྲུངས་ནས་འབྱིན་བྱེད་ནི་དེ་དང་

འཛིན་སྟངས་དངོས་སུ་འགལ་བ་བདག་མེད་རྟོགས་པའི་ཡེ་ཤེས་ཁོ་ན་མ་གཏོགས་
གཞན་མེད། དེས་ན་ལྷག་མཐོང་ཁྱད་པར་ཅན་བདག་མེད་པའི་དོན་རྟོགས་པའི་

168

༧གོང་ས་༧སྐྱབས་མགོན་ཆེན་པོ་མཆོག

ཐབས་ལ་འབད་བརྩོན་བྱ་དགོས།

བདག་མེད་ལ་གང་ཟག་གི་བདག་མེད་དང༌། ཆོས་ཀྱི་བདག་མེད་གཉིས་ཡོད།

དེའི་དང་པོ་གང་ཟག་གི་བདག་མེད་ལེགས་པར་ངེས་ན། ཆོས་ཀྱི་བདག་མེད་ངེས་

སླ་བས་ཐོག་མར་གང་ཟག་གི་བདག་མེད་གཏན་ལ་འབེབས་དགོས། དེ་ཡང་ཨཱ་
ཙཱརྱ་ཤཱནྟི་རཀྵི་ཏས་མཛད་པའི་མདྷྱ་མཀ་ཨཱལཾ་ཀཱ་ར་ལས།
བདག་དང་གཞན་སྨྲས་དངོས་འདི་དག །
ཡང་དག་པར་ནི་གཅིག་པ་དང༌། །

དུ་མའི་དངོས་དང་བྲལ་བའི་ཕྱིར། །

རང་བཞིན་མེད་དེ་གཟུགས་བརྙན་བཞིན། །

ཞེས་གནད་བཞི་ཚང་བའི་གཅིག་དང་དུ་བྲལ་གྱི་གཏན་ཚིགས་བརྟེན་པ་གལ་

ཆེ། གནད་བཞི་ནི། དགག་བྱ་ངེས་པའི་གནད། ཁྱབ་པ་ངེས་པའི་གནད། གཅིག་བྲལ་
ངེས་པའི་གནད། དུ་བྲལ་ངེས་པའི་གནད་དང་བཞི་ཡིན། ཨཱ་ཙཱརྱ་ཤཱནྟི་དེ་ཝས།
བརྟགས་པའི་དངོས་ལ་མ་རེག་པར། །
དེ་ཡི་དངོས་མེད་འཛིན་མ་ཡིན། །

ཞེས་གསུངས། དེ་ཡང་བདག་མེད་པའི་དོན་བཙལ་བ་ལ་བློ་བདེན་འཛིན་གྱི་

འཛིན་ཚུལ་ལྟར་གྱི་དགག་བྱ་ངོས་ཟིན་པ་ཤིན་ཏུ་གལ་ཆེ། དགག་བྱ་རགས་པ་ཙམ་
ལས་ཕྲ་མོ་ངོས་མ་ཟིན་ན་དགག་བྱ་རགས་པ་ཙམ་ཁེགས་པ་མ་གཏོགས་དགག་

བྱའི་ལྷག་འཕྲོ་ལུས་པའི་དབང་གིས་བདེན་འཛིན་ལ་གནོད་མི་ཐུབ་པར་སྒྲོ་འདོགས་
ཀྱི་མཐར་ལྷུང་ལ། དགག་བྱ་ཐལ་ཆེས་ཏེ་རྣམ་ཤེས་ཚོགས་དྲུག་གི་ཡུལ་དུ་གང་

169

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཤར་ཐམས་ཅད་དགག་བྱར་བཟུང་ན་ཐ་སྙད་ཀྱི་རྣམ་གཞག་ལ་སྐུར་བ་འདེབས་པའི་

མཐར་ལྷུང་བས་ཆད་ལྟའི་ཉེན་ཤིན་ཏུ་ཆེ། དེས་ན་ངར་འཛིན་ལྷན་སྐྱེས་ཀྱིས་ང་རང་
བཞིན་གྱིས་གྲུབ་པར་འཛིན་ཚུལ་ཇི་འདྲ་ཞིག་ཡིན་སྙམ་དུ་ཞིབ་པར་བརྟགས་པས་

ཕུང་པོའི་སྟེང་ནས་ང་ཞེས་ཚུགས་ཐུབ་ཏུ་གྲུབ་པར་སྣང་བ་ནི་ངར་འཛིན་ལྷན་སྐྱེས་
ཀྱི་འཛིན་ཚུལ་ཡིན་ལ། དེ་འཕྱུགས་མེད་དུ་ངོས་ཟིན་པ་ནི་གནད་དང་པོ་དགག་བྱ་
ངེས་པའི་གནད་ཡིན།

ང་དེ་རང་བཞིན་གྱིས་གྲུབ་ན་རང་གི་གདགས་གཞིའི་ཕུང་པོ་དང་ངོ་བོ་གཅིག་

དང་ཐ་དད་གང་རུང་དུ་གྲུབ་དགོས་པ་མ་གཏོགས། དེ་གཉིས་གང་རུང་མ་ཡིན་པའི་
གྲུབ་ལུགས་མེད་པར་ཐག་ཆོད་པ་ནི་གནད་གཉིས་པ་ཁྱབ་པ་ངེས་པའི་གནད་ཡིན།

བདག་དང་ཕུང་པོ་གཉིས་བདེན་པའམ་རང་བཞིན་གྱིས་གྲུབ་པའི་ངོ་བོ་གཅིག་

ཡིན་ན་དབྱེ་བ་གཏན་ནས་མེད་པའི་གཅིག་ཡིན་དགོས། དེ་གང་ཡིན་ཞེ་ན༑ ངོ་བོ་

གཅིག་ཏུ་གནས་ཀྱང་ལྡོག་པའམ་དབྱེ་བ་ཐ་དད་པར་སྣང་བའི་གནས་ཚུལ་དང་སྣང་
ཚུལ་མི་མཐུན་པ་ནི་ཀུན་རྫོབ་ཀྱི་རྫུན་ཚུལ་ཡིན་པས་བདེན་པར་གྲུབ་ན། སྣང་ཚུལ་

དང་གནས་ཚུལ་མི་མཐུན་པ་དེ་འདྲ་ཡོང་མི་སྲིད་ཅིང་བདེན་གྲུབ་སྣང་བའི་བློ་དེ་ལ་
ཡུལ་གྱི་གནས་ཚུལ་ཇི་ལྟ་བ་མཐོང་སྣང་དགོས་པའི་དབང་གིས་རེད། དེས་ན་བདག་

དང་ཕུང་པོ་གཉིས་བདེན་པའི་གཅིག་ཏུ་སོང་ན། གང་ཟག་གཅིག་ལའང་ཕུང་པོ་དུ་
མ་ཡོད་པ་བཞིན་དུ་བདག་ཀྱང་མང་པོ་ཡོད་པར་འགྱུར་བའི་སྐྱོན་དང༌། བདག་

གཅིག་ལས་མེད་པ་བཞིན་དུ་ཕུང་པོ་རྣམས་ཀྱང་གཅིག་ཏུ་འགྱུར་བ་དང༌། ཕུང་པོ་
སྐྱེ་འཇིག་བྱེད་པ་བཞིན་དུ་བདག་ཀྱང་སྐྱེ་འཇིག་བྱེད་པར་འགྱུར་བའི་སྐྱོན་ཡོད། དེ་

170

༧གོང་ས་༧སྐྱབས་མགོན་ཆེན་པོ་མཆོག

ལྟར་རིགས་པ་དུ་མའི་སྒོ་ནས་དཔྱད་པས་བདག་ཕུང་གཉིས་རང་བཞིན་གྱིས་གྲུབ་

པའི་གཅིག་ཏུ་མེད་པར་རྟོགས་པ་ན་གནད་གསུམ་པ་གཅིག་བྲལ་ངེས་པའི་གནད་
ཡིན།

བདག་དང་ཕུང་པོ་གཉིས་རང་བཞིན་གྱིས་གྲུབ་པའི་ཐ་དད་ཡིན་ན་རིགས་པས་

དཔྱད་བཟོད་ཀྱི་ཐ་དད་ཡིན་དགོས་ལ། དེ་ལྟར་ན་ངོ་བོ་དང་རྫས་སོགས་རྣམ་པ་
ཐམས་ཅད་དུ་ཐ་དད་པའི་འབྲེལ་མེད་དོན་གཞན་ཞིག་ཡིན་དགོས། གང་ཡིན་ཞེ་ན་

ལྡོག་པའི་སྒོ་ནས་ཐ་དད་ཀྱང་ངོ་བོའི་སྒོ་ནས་ཐ་མི་དད་པ་ནི་རྫུན་པའི་རྣམ་གཞག་
ཡིན་པས་རང་བཞིན་གྱིས་གྲུབ་ན་དེ་མི་འཐད། དེ་ལྟར་འབྲེལ་མེད་ཀྱང་ཐ་དད་ཡིན་

ན། ཕུང་པོ་ན་བ་དང་རྒས་པ་དང་དོར་བ་སོགས་བྱུང་བའི་ཚེ་བདག་ན་བ་དང༌། རྒ་བ་

སོགས་སུ་མི་འགྱུར་བས་བདག་ལ་ཕུང་པོའི་མཚན་ཉིད་སྐྱེ་འཇིག་སོགས་མེད་པར་

འགྱུར་བ་དང༌། ཕུང་པོ་ལྔ་པོ་སོ་སོར་བསལ་བའི་ཤུལ་དུ་བདག་ལོགས་སུ་སྟོན་རྒྱུ་
ཡོད་པར་འགྱུར་བ་སོགས་ཀྱི་སྐྱོན་འབྱུང་བས། བདག་ཕུང་པོ་དང་རང་བཞིན་གྱིས་

གྲུབ་པའི་ཐ་དད་མེད་པར་ཐག་ཆོད་པ་ནི་གནད་བཞི་པ་དུ་བྲལ་ངེས་པའི་གནད་ཡིན།
དེ་ལྟར་རང་བཞིན་གྱིས་གྲུབ་པའི་གཅིག་དང་ཐ་དད་གང་དུའང་མ་གྲུབ་པར་

རྟོགས་པ་དེ་བསྒྲུབ་བྱ་རང་བཞིན་གྱིས་མེད་པར་སྒྲུབ་པའི་སྒྲུབ་བྱེད་གཏན་ཚིགས་

རྟོགས་པའི་བློ་ཡིན་ལ། དེ་ལས་བསྒྲུབ་བྱ་བདག་རང་བཞིན་མེད་པ་རྟོགས་ཚུལ་ནི།

དཔེར་ན། འགྲོ་ས་ལུང་པ་གཉིས་ལས་མེད་པ་ཞིག་ཏུ་བ་ལང་བོར་བ་བཙལ་བས་
ལུང་པ་གཉིས་ཀྱི་ཕུ་མདའ་བར་གསུམ་གང་དུའང་མེད་པ་མཐོང་ཙམ་ནས་བཙལ་

རྒྱུའི་བ་ཡིད་ལ་བཞག་པ་དེ་མི་འདུག་གོ་སྙམ་པ་ལྷང་གིས་སྐྱེ་བ་བཞིན། བདེན་

171

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འཛིན་ལ་དགག་བྱའི་སྣང་ཚུལ་དེ་སྔར་ནས་ངོས་བཟུང་སྟེ་ཞེ་ལ་བཞག་བཞིན་པར་
གཅིག་དང་དུ་བྲལ་གྱིས་དཔྱད་པའི་ཚེ་དུ་བྲལ་རྟོགས་ཟིན་མ་ཐག་ཡིད་ངོར་འཇགས་

པའི་དགག་བྱའི་བདག་དེ་མི་འདུག་སྙམ་དུ་སྟོང་ཆམ་གྱིས་སོང་བ་ན་གང་ཟག་གི་
བདག་མེད་རྟོགས་ཏེ་དབུ་མའི་ལྟ་བ་རྙེད་པ་རེད།

ཆོས་ཀྱི་བདག་མེད་ནི། མདོ་ཏིང་ངེ་འཛིན་གྱི་རྒྱལ་པོ་ལས།
ཇི་ལྟར་ཁྱོད་ཀྱིས་བདག་གི་འདུ་ཤེས་ནི། །
ཤེས་པ་དེ་བཞིན་ཀུན་ལ་བློས་སྦྱར་བྱ། །

ཆོས་རྣམས་ཐམས་ཅད་དེ་ཡི་ངོ་བོ་ཉིད། །

ཡོངས་སུ་དག་པ་ནམ་མཁའ་ལྟ་བུ་ཡིན། །

ཞེས་གསུངས། སྔར་གང་ཟག་ལ་བཤད་པ་དང་མཚུངས་པར་གཞི་བུམ་པ་ལྟ་

བུ་ལ་མཚོན་ན། ཉེར་ལེན་གྱི་རྒྱུ་རྡུལ་རྫས་ཕྲ་མོ་དུ་མ་འདུས་པའི་ཚོགས་པ་དང༌།
ལྷན་ཅིག་བྱེད་རྐྱེན་བཟོ་བོའི་ལག་གི་འདུ་བྱེད་སོགས་རྒྱུ་རྐྱེན་རྟེན་འབྲེལ་མང་པོ་

ཚོགས་པ་ལ་བརྟེན་ནས་གྲུབ་པ་ཙམ་མ་གཏོགས། དེ་དག་གང་ལའང་མི་ལྟོས་པའི་

བུམ་པ་ཞིག་རང་བྱུང་རང་དབང་གི་ཚུལ་དུ་གྲུབ་པ་མེད། དེ་བཞིན་དུ་ཆོས་གང་དང་
གང་ཡང་རྒྱུ་རྐྱེན་དང༌། ཆ་ཤས་སོགས་རྟེན་འབྲེལ་ལྟོས་གྲུབ་ཙམ་ལས་གཞན་པའི་

རང་བཞིན་གྱིས་གྲུབ་པ་མེད། དེ་ལྟར་མེད་བཞིན་དུ་ཡོད་པར་སྣང་ཞིང༌། སྣང་བ་

ལྟར་འཛིན་ཚུལ་དེ་ཆོས་ཀྱི་བདག་འཛིན་ཡིན། དེ་འདྲའི་བློའི་འཛིན་ཚུལ་དེ་ངོས་

ཟིན་པར་བྱས་ནས་གོང་དུ་སྨོས་པ་ལྟར་གྱི་དགག་བྱ་ངེས་པའི་གནད་སོགས་གནད་
བཞིའི་སྒོ་ནས་དཔྱད་པའི་མཐར་དེ་འདྲའི་བློའི་འཛིན་སྟངས་ཀྱི་ཡུལ་དེ་ཉིད་སྟོང་

172

༧གོང་ས་༧སྐྱབས་མགོན་ཆེན་པོ་མཆོག

ཆམ་གྱིས་ཞིག་ནས་རྟེན་འབྲེལ་ཚོགས་ཙམ་གྱི་མིང་རྐྱང་བཏགས་ཡོད་ཙམ་ཞིག་ཏུ་
བློ་ལ་ནམ་འཆར་བ་ན་ཆོས་ཀྱི་བདག་མེད་རྟོགས་པ་ཡིན། དེ་ལྟར་གང་ཟག་དང་

ཆོས་གཉིས་རང་བཞིན་མེད་པ་ངེས་པའི་སྟོབས་ཀྱིས་བརྟེན་ནས་བཏགས་པ་ཙམ་
གྱི་རྒྱུ་འབྲས་བྱ་བྱེད་ཀྱི་རྣམ་གཞག་ལ་ངེས་པ་ལྷག་པར་འདྲེན་པ་དང༌། མིང་གིས་
བཏགས་ཙམ་གྱི་རྟེན་འབྲེལ་ངེས་པ་ལ་བརྟེན་ནས་རང་ངོས་ནས་སྟོང་པ་ལ་ངེས་པ་

ཚབས་ཆེ་བ་བྱུངུ ་ན་སྟོང་པ་རྟེན་འབྲེལ་གྱི་དོན་དང་རྟེན་འབྲེལ་སྟོང་པའི་དོན་དུ་ཤར་

བ་ཞེས་སངས་རྒྱས་ཀྱི་དགོངས་པ་བླ་ན་མེད་པའི་ལྟ་བ་ཡང་དག་པ་དེ་ཇི་ལྟ་བ་
བཞིན་རྟོགས་པ་ཡིན།

ཡང་དེ་འདྲ་བའི་སྟོང་ཉིད་རྟོགས་པར་བྱེད་པའི་ཐབས་ལ་ད་ལྟ་བཤད་མ་ཐག་

པའི་གཅིག་དང་དུ་བྲལ་གྱི་རིགས་པ་དེ་ཙམ་དུ་མ་ཟད། རིགས་པའི་རྣམ་གྲངས་ལ་

རྡོ་རྗེ་གཟེགས་མའི་གཏན་ཚིགས། ཡོད་མེད་སྐྱེ་འགོག་གི་གཏན་ཚིགས། མུ་བཞི་

སྐྱེ་འགོག་གི་གཏན་ཚིགས། རྟེན་འབྲེལ་གྱི་གཏན་ཚིགས་སོགས་ཤིན་ཏུ་མང་པོ་
ཡོད། དེ་ལྟར་རིགས་པ་དུ་མའི་སྒོ་ནས་བདག་མེད་པའི་དོན་ཟབ་མོ་སྟོང་པ་ཉིད་ཕྱིན་

ཅི་མ་ལོག་པར་ངེས་པ་ན། དེ་ལ་དཔྱད་འཇོག་གི་ཉམས་ལེན་གོང་ནས་གོང་མཐོར་
སྐྱོང་བ་ནི་ལྷག་པའི་ཤེས་རབ་ཀྱི་བསླབ་པ་ཉམས་སུ་ལེན་ཚུལ་ཡིན།

བདུན་པ། བསླབ་པ་གསུམ་ལ་བརྟེན་ནས་ཉན་རང་གི་ལམ་བགྲོད་ཚུལ།

དེ་ལྟ་བུའི་ལྷག་པའི་བསླབ་པ་གསུམ་གྱི་ཉམས་ལེན་ལ་བརྟེན་ནས་འགའ་ཞིག་

གིས་ཐེག་དམན་གྱི་ལམ་ལ་བགྲོད་དེ་ཐར་པ་དམ་པ་ཉན་རང་དགྲ་བཅོམ་པའི་གོ་
འཕང་འཐོབ་པར་བྱེད། འགའ་ཞིག་གིས་ནི་ཐེག་པ་ཆེན་པོའི་ལམ་ལ་བགྲོད་ནས་

173

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སངས་རྒྱས་ཀྱི་གོ་འཕང་འཐོབ་པར་བྱེད་པ་ཡིན། ཐེག་དམན་ཉན་རང་གི་ལམ་
གཉིས་ཀྱི་དང་པོ་ཉན་ཐོས་ཀྱི་ལམ་ལ། ཚོགས་ལམ། སྦྱོར་ལམ། མཐོང་ལམ། སྒོམ་
ལམ། མི་སློབ་ལམ་ལྔ་དང༌། དེ་དག་ལ་ཇི་ལྟར་བགྲོད་ཚུལ་ནི། ཤྲཱི་ཙནྡྲ་ཀཱརྟིས་མཛད་
པའི་སྐྱབས་འགྲོ་བདུན་ཅུ་པར།

དེ་ཕྱིར་ཐར་པའི་ཆ་ནས་ནི། །

བརྩམས་ཏེ་རྟག་ཏུ་དགེ་བ་ལ། །

ཉན་ཐོས་ཉིད་ཕྱིར་འབད་ན་ནི། །
ཞེས་

རིམ་གྱིས་ཉམ་ཐོས་ཉིད་དུ་འགྱུར། །

༼འཁོར་བ་ཞེས་པ་ལས་ཉོན་གཉིས་ཀྱིས་དབང་གིས་སྲིད་རྩེ་ནས་མནར་མེད་ཀྱི་བར་དུ་

ལུས་བླངས་ནས་རང་དབང་མེད་པར་འཁོར་བའི་ཟག་བཅས་ཉེར་ལེན་གྱི་ཕུང་པོའི་རྒྱུན་གྱི་ཆ་ཞིག་ལ་
ཟེར།༽

འཁོར་བ་ན་སྡུག་བསྔལ་གསུམ་གྱིས་མནར་ཚུལ་ཇི་ལྟ་བ་བཞིན་རྟོགས་ནས་

དེ་ལས་ཡིད་འབྱུང་སྟེ་རང་གི་དོན་དུ་གཉེར་བྱའི་ཐར་པ་ལ་དོན་གཉེར་གྱི་བློ་བཅོས་
མ་མ་ཡིན་པ་ཞིག་སྐྱེས་ནས་མྱོང་བ་ཐོན་པ་ན་ཉན་ཐོས་ཀྱི་ཚོགས་ལམ་དུ་ཞུགས་པ་
ཡིན།

ཉན་ཐོས་ཚོགས་ལམ་ལ་ཆུང་འབྲིང་ཆེན་པོ་གསུམ་ཡོད་ཅིང༌། དེ་དག་གི་

སྐབས་དེར་མི་སྡུག་པ་སྒོམ་པ་དང༌། དབུགས་འབྱུང་རྔུབ་དྲན་པའི་ཏིང་ངེ་འཛིན་

དང༌། དྲན་པ་ཉེར་གཞག་དང༌། ཡང་དག་སྤོང་བ་དང༌། རྫུ་འཕྲུལ་གྱི་རྐང་པ་སོགས་
སྒོམ་པའི་སྟོབས་ཀྱིས། སྡུག་བསྔལ་གཙང་བ་བདེ་བ་རྟག་པ་བདག་ཏུ་འཛིན་པའི་
འཛིན་པ་ཕྱིན་ཅི་ལོག་དང༌། ཆགས་སྡང་ལ་སོགས་པའི་ཉོན་མོངས་པ་རྣམས་ཟིལ་

174

༧གོང་ས་༧སྐྱབས་མགོན་ཆེན་པོ་མཆོག

གྱིས་མནན་པས། སྲིད་པ་འཁོར་བའི་དཔལ་འབྱོར་ལོངས་སྤྱོད་སོགས་གང་ལའང་
ཡིད་སྨོན་མི་སྐྱེ་བར་རྣམ་བྱང་ཐར་པའི་ཕྱོགས་ལ་རྗེས་སུ་གཞོལ་བའི་ཡོན་ཏན་དང༌།

སྤྲུལ་པ་སོགས་གང་འདོད་དུ་བྱེད་ནུས་པ་དང༌། མངོན་ཤེས་ལྔ་ཡང་ཅི་རིགས་པར་
ཡོད།

དེ་རྗེས་སྦྱོར་ལམ་གྱི་དུས་སུ་ཚོགས་ལམ་གྱི་ཡོན་ཏན་གྱི་རིགས་ཐམས་ཅད་

སྔར་ལས་ལྷག་པ་ཡོད་པ་མ་ཟད། སྦྱོར་ལམ་ལ། དྲོད། རྩེ་མོ། བཟོད་པ། ཆོས་མཆོག་

བཞི་ཡོད་པ་དེ་དག་སོ་སོའི་སྐབས་སུ་བདེན་པ་བཞིའི་དེ་ཁོ་ན་ཉིད་ལ་དམིགས་པའི་

སྒོམ་བྱུང་གི་ཤེས་རབ་ཁྱད་པར་ཅན་རིམ་བཞིན་འཐོབ་པས། མི་རྟག་སྡུག་བསྔལ་
སྟོང་བདག་མེད་ལ་སོགས་པའི་རྣམ་པའི་དོན་སྤྱི་ལ་གསལ་སྣང་ཁྱད་པར་ཅན་འབྱུང་

བ་དང༌། དབང་པོ་ལྔ་དང་སྟོབས་ལྔ་ཐོབ་པ་སོགས་ཡོན་ཏན་བསམ་གྱིས་མི་ཁྱབ་པ་
ཡོད།

སྦྱོར་ལམ་ཆོས་མཆོག་ནས་མཐོང་ལམ་དུ་འཕོས་པ་ན་བདེན་བཞིའི་རྣམ་པ་

བཅུ་དྲུག་གིས་བསྡུས་པའི་དེ་ཁོ་ན་ཉིད་མངོན་སུམ་དུ་གཟིགས་པའི་སྟོབས་ཀྱིས་

ཁམས་གསུམ་གྱི་མཐོང་སྤང་ཉོན་མོངས་བརྒྱ་དང་བཅུ་གཉིས་ཐམས་ཅད་ཀྱི་ས་

བོན་དྲུངས་ནས་ཕྱུང་བས་འཕགས་པའི་ཁྱད་ཆོས་རྣམས་ཐོབ་པའི་རྒྱུ་མཚན་གྱིས་
དོན་དམ་པའི་དགེ་འདུན་དཀོན་མཆོག་ཏུ་གྱུར་པ་རེད།

མཐོང་ལམ་ཐོབ་ཟིན་ནས་ཉོན་མོངས་ལྷན་སྐྱེས་ཀྱི་ས་བོན་གཞོམ་པའི་ཆེད་དུ་

འཕགས་ལམ་ཡན་ལག་བརྒྱད་ནི། ཡང་དག་པའི་ལྟ་བ། ཡང་དག་པའི་རྟོག་པ། ཡང་
དག་པའི་ངག ཡང་དག་པའི་ལས་ཀྱི་མཐའ། ཡང་དག་པའི་འཚོ་བ༑ ཡང་དག་པའི་

175

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རྩོལ་བ། ཡང་དག་པའི་དྲན་པ། ཡང་དག་པའི་ཏིང་ངེ་འཛིན་དང་བརྒྱད་ཡིན།

དེ་དག་གི་ངོ་བོ་དང་བྱེད་ལས་ནི། ཡང་དག་པའི་ལྟ་བ་ནི། མཉམ་བཞག་ཏུ་

བདེན་བཞིའི་ཆོས་ཉིད་འདི་ལྟར་རྟོགས་ཞེས་རྗེས་ཐོབ་ཏུ་དཔྱོད་པས་ཡོངས་གཅོད་
ཀྱི་སྒོ་ནས་ངེས་པའི་ལྟ་བ་དང༌། ཡང་དག་པའི་རྟོག་པ་ནི། ཟབ་དོན་ཇི་ལྟར་རྟོགས་པ་

དེ་རྟགས་དང་གཏན་ཚིགས་ཀྱི་སྒོ་ནས་བརྟག་ཅིང༌། དེ་དག་མདོའི་དོན་ཇི་ལྟར་འགྲོ་

བ་གཞན་ལ་མཚོན་པའི་ཚུལ་གཏན་ལ་འབེབས་ཤིང་གོ་བར་བྱེད་པ་དང༌། ཡང་དག་
པའི་ངག་ནི། ཆོས་ཉིད་སྤྲོས་བྲལ་དེའི་རང་བཞིན་ཐ་སྙད་ཙམ་དུ་ཚིག་གིས་མཚོན་
པས་འཆད་རྩོད་རྩོམ་གསུམ་གྱི་སྒོ་ནས་གཞན་ལ་སྟོན་པས་ལྟ་བ་རྣམ་དག་ཏུ་ཡིད་
ཆེས་པར་བྱེད་ཅིང༌། རྫུན་སོགས་དག་པའི་ངག་རྣམ་དག་དང༌། ཡང་དག་པའི་ལས་
ཀྱི་མཐའ་ནི། སྤྱོད་ལམ་ཐམས་ཅད་ཆོས་དང་མི་མཐུན་པ་མེད་ཅིང་ཆོས་དང་མཐུན་

པའི་ཚུལ་ཁྲིམས་རྣམ་དག་ཏུ་ཡིད་ཆེས་པར་བྱེད་པའི་ལུས་ཀྱི་ལས་དག་པ་དང༌།
ཡང་དག་པའི་འཚོ་བ་ནི། སྡིག་ཟས་ལོག་འཚོ་དང་མ་འདྲེས་ཤིང༌། ལུས་ཀྱི་ཚུལ་
འཆོས་དང༌། ངག་གི་ཁ་གསག་སོགས་དག་པས་འཚོ་བ་རྣམ་དག་ཏུ་ཡིད་ཆེས་པར་

བྱེད་པ་དང༌། ཡང་དག་པའི་རྩོལ་བ་ནི། མཐོང་ཟིན་ཆོས་ཉིད་ཀྱི་དོན་ལ་ཡང་དང་

ཡང་དུ་སྒོམ་པར་བྱེད་པས་སྒོམ་སྤང་ཉོན་མོངས་ཀྱི་གཉེན་པོ་བྱེད། ཡང་དག་པའི་
དྲན་པ་ནི། ཞི་ལྷག་གི་དམིགས་རྣམ་མི་བརྗེད་པར་འཛིན་པས་ཉེ་བའི་ཉོན་མོངས་པ་
བརྗེད་ངས་ཀྱི་གཉེན་པོ་བྱེད། ཡང་དག་པའི་ཏིང་ངེ་འཛིན་ནི། བྱིང་རྒོད་ལ་སོགས་

པའི་སྐྱོན་མེད་པའི་ཏིང་ངེ་འཛིན་བསྒྲུབས་ཤིང་ལམ་གྱི་ཡོན་ཏན་གོང་ནས་གོང་དུ་
འཕེལ་ནས་མི་མཐུན་པའི་ཕྱོགས་ཀྱི་གཉེན་པོ་བྱེད་པ་ཡིན། དེ་དག་ཀྱང་བསྡུ་ན་

176

༧གོང་ས་༧སྐྱབས་མགོན་ཆེན་པོ་མཆོག

བཞིར་འདུ་སྟེ། ཨཱརྱ་མཻ་ཏྲིས་མཛད་པའི་མདྷྱནྟ་བི་བྷག་ལས།
ཡོངས་སུ་གཅོད་དང་གོ་བྱེད་དང༌། །

རྣམ་གསུམ་གཞན་ཡིད་ཆེས་པར་བྱེད། །
མི་མཐུན་ཕྱོགས་ཀྱི་གཉེན་པོར་ནི། །
ལམ་གྱི་ཡན་ལག་དེ་བརྒྱད་དོ། །

ཞེས་གསུངས། ཡང་དག་པའི་ལྟ་བ་ནི་ཡོངས་སུ་གཅོད་བྱེད། ཡང་དག་པའི་

རྟོག་པ་ནི་གོ་བྱེད་དང༌། ཡང་དག་པའི་ངག ལས་མཐའ། འཚོ་བ་གསུམ་གཞན་ཡིད་
ཆེས་པའི་ཡན་ལག་དང༌། ལྷག་མ་གསུམ་གཉེན་པོའི་ཡན་ལག་ཡིན།

དེ་ལྟར་དེ་ཁོ་ན་ཉིད་ཀྱི་དོན་རྟོགས་ཟིན་སྒོམ་པར་བྱེད་པ་ལ་བརྟེན་ནས་སྒོམ་

སྤང་ཉོན་མོངས་ཆེན་པོའི་དངོས་ཀྱི་གཉེན་པོ་སྐྱེས་པ་ན་སྒོམ་ལམ་ཐོབ། དེ་ལ་སྤང་
བྱ་རིམ་གྱིམས་སྤོང་བ་དང༌། ཅིག་ཅར་དུ་སྤོང་བ་གཉིས་ཡོད། སྤང་བྱ་རིམ་གྱིས་

སྤོང་བའི་དབང་དུ་བྱས་ན་འཇིག་རྟེན་པའི་སྒོམ་སྤང་དུ་གྱུར་པའི་འདོད་པའི་སས་

བསྡུས་ཀྱི་སྒོམ་སྤང་ཉོན་མོངས་སྐོར་དགུ་ཆེ་རིམ་གྱིས་སྤོང་བ་ནས། སྲིད་རྩེའི་སྒོམ་

སྤང་སྐོར་དགུ་རིམ་བཞིན་སྤོང་བའི་བར་སྒོམ་སྤང་བརྒྱད་ཅུ་གྱ་གཅིག་གི་དངོས་

གཉེན་རྣམས་ཆུང་རིམ་ནས་རིམ་གྱིས་སྐྱེས་པའི་ཐ་མ་སྒོམ་ལམ་རྡོ་རྗེ་ལྟ་བུའི་ཏིང་ངེ་
འཛིན་གྱིས་དྲངས་པའི་རྣམ་གྲོལ་ལམ་ཐོབ་པ་ན་ཉན་ཐོས་མི་སློབ་ལམ་མམ་ཉན་
ཐོས་དགྲ་བཅོམ་པའི་གོ་འཕང་ཐོབ་པ་རེད།

སྤང་བྱ་ཅིག་ཅར་བ་རྣམས་ཁམས་གསུམ་ས་དགུའི་སྒོམ་སྤང་ཉོན་མོངས་ཆེན་

པོའི་ཆེན་པོ་དགུ་དུས་མཉམ་དུ་སྤོང་ཞིང༌། དེ་བཞིན་དུ་ཆེན་པོའི་འབྲིང་དགུ་མཉམ་

177

ནང་ཆོས་ངོ་སྤྲོད་སེམས་ཀྱི་དཔལ་ཡོན།

དུ་སྤོང་བ་ནས། ཆུང་ངུའི་ཆུང་ངུ་དགུ་མཉམ་དུ་སྤོང་བའི་བར་གྱི་ལམ་བགྲོད་དེ་དགྲ་

བཅོམ་པའི་གོ་འཕང་འཐོབ་པར་བྱེད་པ་ཡིན། ཐེག་དམན་རང་རྒྱལ་གྱི་ལམ་ལ་ཡང༌།
ཙནྡྲ་ཀཱིརྟིས་མཛད་པའི་སྐྱབས་འགྲོ་བདུན་ཅུ་པར།

གང་ཞིག་རང་བྱུང་ཡེ་ཤེས་འདོད། །

རང་རྒྱལ་བྱང་ཆུབ་དོན་གཉེར་བས། །
བརྩོན་པ་དེ་ཡང་རང་རྒྱལ་གྱི། །
བྱང་ཆུབ་ཁོ་ན་དེས་འཐོབ་བོ། །

ཞེས་དོན་དུ་གཉེར་བྱའི་བྱང་ཆུབ་མི་འདྲ་བ་དང༌། བསོད་ནམས་བསྐལ་པ་དུ་

མར་བསགས་མི་བསགས་ཀྱི་ཁྱད་པར་ལས་གཞན་ལམ་ལྔ་ཡོད་པ་སོགས་ཕལ་
ཆེར་ཉན་ཐོས་དང་འདྲའོ།།

བརྒྱད་པ། ཐེག་པ་ཆེན་པོ་ལས་ཕར་ཕྱིན་ཐེག་པའི་སྐོར།

ཐེག་པ་ཆེན་པོ་ལ་ནང་གསེས་ཕ་རོལ་ཏུ་ཕྱིན་པའི་ཐེག་པ་དང༌། གསང་སྔགས་

རྡོ་རྗེ་ཐེག་པ་གཉིས་ཡོད་པའི་དང་པོ་ཕར་ཕྱིན་ཐེག་པའི་ལམ་ལའང༌། ཐེག་དམན་གྱི་
ལམ་བཞིན་དུ། ཚོགས་ལམ་སོགས་ལྔ་ཡོད་ཅིང༌། དེ་ཡང་སྡུག་བསྔལ་གྱིས་མནར་

ཞིང་བདེ་བས་ཕོངས་པའི་སེམས་ཅན་ཐམས་ཅད་ཀྱི་ཕན་བདེ་སྒྲུབ་པའི་ཁུར་མཐའ་
དག་རང་ཉིད་ཀྱིས་འཁྱེར་བའི་བྱམས་པ་དང༌། སྙིང་རྗེས་ཀུན་ནས་བསླངས་ཏེ་

སངས་རྒྱས་ཀྱི་གོ་འཕང་དོན་གཉེར་གྱི་བསམ་པ་བཅོས་མིན་སྐྱེས་པ་ན། བྱང་ཆུབ་
སེམས་དཔའ་རྒྱལ་སྲས་བདག་ཉིད་ཆེན་པོ་ཞེས་ལྷ་མིར་བཅས་པའི་འཇིག་རྟེན་

ཐམས་ཅད་ཀྱི་ཕྱག་བྱ་བའི་འོས་སུ་གྱུར་ཅིང་ཐེག་ཆེན་གྱི་ཚོགས་ལམ་ཐོབ། སེམས་

178

༧གོང་ས་༧སྐྱབས་མགོན་ཆེན་པོ་མཆོག

བསྐྱེད་མ་ཐག་ནས་སྡིག་ལྟུང་ཤིན་ཏུ་མང་བ་འདག་པ་དང༌། ཚོགས་རླབས་ཆེན་
མྱུར་དུ་སྡུད་པ་ལ་སོགས་པའི་ཡོན་ཏན་མཐའ་ཡས་པ་མངའ་ཞིང༌། ཚོགས་ལམ་

ཆེན་པོའི་དུས་བསམ་གཏན་གྱི་དངོས་གཞི་ལ་བརྟེན་ནས་མངོན་ཤེས་བསྒྲུབས་པའི་
སྒོ་ནས་ཕྱོགས་བཅུའི་ཞིང་ཁམས་སུ་བྱོན་ཏེ་སངས་རྒྱས་མང་པོ་ལ་བསྙེན་བཀུར་

མཛད་ཅིང༌། ཆོས་རྒྱུན་གྱི་ཏིང་ངེ་འཛིན་འཐོབ་པའི་མཐུ་ལ་བརྟེན་ནས། སངས་

རྒྱས་དེ་དག་ལས་ཟབ་རྒྱས་ཀྱི་གདམས་ངག་མཐའ་ཡས་པ་ཐོས་པའི་དོན་ཉམས་སུ་
ལེན་པ་སོགས་འབྱུང༌།

དེ་ནས་ཆོས་ཐམས་ཅད་བདེན་པས་སྟོང་པའི་སྟོང་ཉིད་ལ་དོན་སྤྱིའི་ཚུལ་གྱིས་

དམིགས་པའི་ཞི་ལྷག་ཟུང་དུ་འབྲེལ་བའི་སྦྱོར་ལམ་ཐོབ་ཅིང༌། སྦྱོར་ལམ་ལ༑ དྲོད།
རྩེ་མོ། བཟོད་པ། ཆོས་མཆོག་བཞི་ཡོད། དེ་དག་སོ་སོའི་སྐབས་བདེན་འཛིན་གྱི་
གཉིས་སྣང་རགས་པ་རྣམས་ཇེ་ཕྲར་སོང་བས་སྟོང་པ་ཉིད་ཀྱི་དོན་སྤྱིར་གསལ་སྣང་
ཁྱད་པར་ཅན་རིམ་བཞིན་འབྱུང་བའི་མཐུས་གཟུང་བ་དང་འཛིན་པའི་བདེན་ཞེན་གྱི་

རྟོག་པ་ཉམས་སྨད་པར་བྱེད་པ་དང༌། ཉིན་མོར་ཐབས་ཤེས་ཀྱི་ཉམས་ལེན་རྒྱ་ཆེ་

བའི་དབང་གིས་མཚན་མོ་རྨི་ལམ་དུའང་ཆོས་ཐམས་ཅད་རྨི་ལམ་ལྟར་རང་བཞིན་

མེད་པར་བལྟ་བ་དང༌། ཐེག་པ་དམན་པའི་ཡིད་བྱེད་གཏན་ནས་མི་བསྐྱེད་པ་དང༌།
སེམས་ཅན་རྣམས་ལ་ཆོས་སྟོན་པའི་སེམས་སྐྱེ་བ་སོགས་དང༌། འབྱུང་བཞིའི་

གནོད་པ་དང༌། ནད་གདོན་སོགས་གནོད་འཚེའི་རིགས་ཞི་བར་བྱེད་ནུས་པའི་
བདེན་ཚིག་གྲུབ་པ་ལ་སོགས་པ་རྩེ་སྦྱོར་ཐོབ་པའི་རྟགས་རྣམས་དང༌། བྱང་སེམས་

དབང་རྣོན་སྦྱོར་ལམ་གྱི་སྐབས་སུ་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་

179

ནང་ཆོས་ངོ་སྤྲོད་སེམས་ཀྱི་དཔལ་ཡོན།

རྟགས་ཐོབ་པ་རྣམས་ལ་ངོ་མཚར་བའི་ཡོན་ཏན་བརྗོད་ཀྱིས་མི་ལང་བ་ཡོད།

དེ་ནས་སྟོང་ཉིད་མངོན་སུམ་དུ་གཟིགས་པའི་ཐེག་ཆེན་མཐོང་ལམ་བར་ཆད་

མེད་ལམ་གྱིས་ཁམས་གསུམ་གྱི་ཉོན་སྒྲིབ་ཀུན་བརྟགས་བརྒྱ་དང་བཅུ་གཉིས་དང༌།
ཤེས་སྒྲིབ་ཀུན་བརྟགས་བརྒྱ་དང་བརྒྱད་ཀྱི་ས་བོན་ཅིག་ཅར་དུ་སྤོང་བར་བྱེད་ལ།
དེ་འདྲའི་མཐོང་ལམ་ཐོབ་པའི་ཚེ་ལས་ཉོན་གྱི་གཞན་དབང་དུ་གྱུར་པའི་སྐྱེ་རྒ་ན་

འཆིའི་སྡུག་བསྔལ་སོགས་སྤངས་པ་དང༌། ཆོས་ཐམས་ཅད་ལ་བདེ་བར་འགྲོ་བ་
ཞེས་བྱ་བའི་ཏིང་ངེ་འཛིན་ཐོབ་པས་དུག་དང་མཚོན་དང༌། མེ་ལ་སོགས་པ་ཉམ་ང་

བའི་རྐྱེན་ཅི་འདྲ་དང་འཕྲད་ཀྱང་བདེ་བ་ཁོ་ན་མ་གཏོགས་སྡུག་བསྔལ་གཏན་ནས་མི་
འབྱུང༌།

དེ་ནས་སྒོམ་ལམ་གྱིས་བསྡུས་པའི་ས་དང་པོ་ནས་ས་བཅུ་པའི་བར་གྱིས་སྒོམ་

སྤང་ཉོན་མོངས་བཅུ་དྲུག་དང༌། སྒོམ་སྤང་ཤེས་སྒྲིབ་བརྒྱ་དང་བརྒྱད་ཀྱི་ས་བོན་ཆེ་
རིམ་ནས་རིམ་གྱིས་སྤོང་བར་བྱེད་པ་ལྟ་བུ་སྤང་བྱ་མི་མཐུན་ཕྱོགས་འཇོམས་པའི་
ཡོན་ཏན་གོང་འཕེལ་དུ་སོང་བ་རེད།

ས་བཅུ་ནི། ས་དང་པོ་རབ་ཏུ་དགའ་བ་དང༌། གཉིས་པ་དྲི་མ་མེད་པ། གསུམ་པ་

འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ། དྲུག་པ་མངོན་དུ་གྱུར་པ།
བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་
ཆོས་ཀྱི་སྤྲིན་རྣམས་ཡིན།

ས་བཅུ་སོ་སོའི་གནས་སྐབས་སུ་བསྐལ་པ་མང་པོར་སངས་རྒྱས་བྱེ་བ་ཁྲག་

ཁྲིག་འབུམ་ཕྲག་དུ་མ་ལ་ལྷག་བསམ་རྒྱ་ཆེན་པོའི་སྒོ་ནས་བསྙེན་བཀུར་བྱེད་ཅིང་

180

༧གོང་ས་༧སྐྱབས་མགོན་ཆེན་པོ་མཆོག

དམ་པའི་ཆོས་འཛིན་པ་དང༌། བསྡུ་བའི་དངོས་པོ་བཞིས་སེམས་ཅན་མཐའ་ཡས་པ་
སྨིན་པར་བྱེད་པ་སོགས་ས་སོ་སོའི་ཡོངས་སྦྱོང་དང་རྟགས་ཀྱི་ཁྱད་པར་ལ་སོགས་

ཡོན་ཏན་རྣམས་བསམ་བརྗོད་ཀྱི་ཡུལ་ལས་འདས་པ་མངའ་ཞིང༌། དེ་འདྲའི་ས་བཅུ་
རིམ་གྱིས་བགྲོད་དེ་མཐར་ས་བཅུ་པའི་མཇུག་ཐོགས་སུ་རྒྱུན་མཐའི་བར་ཆད་མེད་

ལམ་གྱིས་ཤེས་སྒྲིབ་ཕྲ་མོའི་རྒྱུན་བཅད་དེ། ཡོན་ཏན་མཐའ་ཡས་པའི་སངས་རྒྱས་
ཀྱི་གོ་འཕང་དེ་འཐོབ་པར་འགྱུར་བ་ཡིན།།

དགུ་པ། ཐེག་པ་ཆེན་པོ་ལས་གསང་སྔགས་ཀྱི་སྐོར།

གཉིས་པ་ཐེག་པ་ཆེན་པོ་གསང་སྔགས་རྡོ་རྗེ་ཐེག་པ་ནི། ཨཱཙཱརྱ་ཀ་མ་ལ་ཤཱི་

ལས་མཛད་པའི་ཏྲི་ཤཱིལ་དཱི་པཾ་ལས།

དོན་གཅིག་ན་ཡང་མ་རྨོངས་དང༌། །
ཐབས་མང་དཀའ་བ་མེད་པ་དང༌། །

དབང་པོ་རྣོན་པོའི་དབང་བྱས་པས། །

སྔགས་ཀྱི་ཐེག་པ་ཁྱད་པར་འཕགས། །

ཞེས་ཕ་རོལ་ཏུ་ཕྱིན་པའི་ཐེག་པ་ལས་ཆེས་མཆོག་ཏུ་གྱུར་པ་ཡིན། འོན་ཀྱང་

ཐེག་པ་འདི་དང་ཕར་ཕྱིན་ཐེག་པ་གཉིས་ཀྱི་ཐོབ་བྱ་མཐར་ཐུག་འབྲས་བུ་སངས་
རྒྱས་ཀྱི་གོ་འཕང་ལ་བཟང་ངན་དང་མཆོག་དམན་གྱི་ཁྱད་པར་གང་ཡང་མེད་ཅིང༌།

ཐེག་པ་དེ་གཉིས་ཀྱི་ཁྱད་པར་ནི། འབྲས་བུ་སངས་རྒྱས་ཀྱི་གོ་འཕང་འཐོབ་བྱེད་ཀྱི་
རྒྱུའི་ཆ་ནས་ཁྱད་པར་འབྱེད་དགོས། དེ༌ཡང་འབྲས་བུ་སངས་རྒྱས་ཀྱི་སྐུ་དེ་ལ་ཆོས་

སྐུ་དང་གཟུགས་སྐུ་གཉིས་ཡོད་པ་ལྟར། དེ་གཉིས་ཀྱི་ཐུན་མོང་མ་ཡིན་པའི་རྒྱུ་ལ་

181

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཡང་གཉིས་ཡོད་དགོས་པས། བྱང་ཆུབ་ཀྱི་སེམས་ཀྱིས་ཟིན་པའི་སྟོང་ཉིད་རྟོགས་

པའི་ཤེས་རབ་དེ་ཆོས་སྐུའི་ཐུན་མོང་མ་ཡིན་པའི་རྒྱུ་དང་གཟུགས་སྐུའི་ལྷན་ཅིག་
བྱེད་རྐྱེན་ཡིན་པ་མདོ་སྔགས་གཉིས་ཀ་ལ་འདྲ་བ་ཡིན།

གཟུགས་སྐུའི་ཐུན་མོང་མ་ཡིན་པའི་རྒྱུ་རྒྱ་ཆེ་བའི་ཐབས་ཡོད་པ་ནི། གསང་

སྔགས་རྡོ་རྗེ་ཐེག་པ་དང༌། དེ་མེད་ཅིང་སེམས་བསྐྱེད་དང་ཕྱིན་དྲུག་སོགས་ཀྱི་

ཐབས་ཙམ་ཡོད་པ་ནི། ཕར་ཕྱིན་གྱི་ཐེག་པ་ཡིན། དེའི་གནད་ཀྱིས་ཕར་ཕྱིན་ཐེག་

པའི་ལམ་ལ་བརྟེན་ནས་ཚེ་རབས་མང་པོ་བརྒྱུད་ནས་སངས་རྒྱས་ཀྱི་གོ་འཕང་
འཐོབ་པ་མ་གཏོགས། ཚེ་གཅིག་ལ་སངས་རྒྱས་ཀྱི་གོ་འཕང་འཐོབ་མི་ནུས་ཤིང༌།
གསང་སྔགས་ཀྱི་ལམ་ལ་བརྟེན་ནས་དབང་པོ་རབ་ཀྱིས་ཚེ་གཅིག་དང༌། མི་ལོ་
འགའ་ཞིག་ལའང་འཚང་རྒྱ་བ་ཡོད་པས་གསང་སྔགས་ཀྱི་མྱུར་ཁྱད་ཤིན་ཏུ་ཆེ།

གསང་སྔགས་རྡོ་རྗེ་ཐེག་པའི་ཁྱད་ཆོས་གཟུགས་སྐུའི་ཐུན་མོང་མ་ཡིན་པའི་

རྒྱུ་དེ་གང་ཡིན་སྙམ་ན། འབྲས་བུ་གཟུགས་ཀྱི་སྐུའི་གནས་ལུས་སོགས་དང་རྣམ་པ་

འདྲ་བའི་ལྷའི་རྣལ་འབྱོར་སྒོམ་པའི་ཐབས་བླ་ན་མེད་པ་ནི་ཕར་ཕྱིན་ཐེག་པ་ལ་མེད་
པའི་རྒྱ་ཆེ་བའི་ཐབས་ཡིན། གསང་སྔགས་དེ་ལའང༌། རྡོ་རྗེ་གུར་གྱི་ལེའུ་བཅུ་
གསུམ་པ་ལས།

དམན་པ་རྣམས་ལ་བྱ་བའི་རྒྱུད། །
བྱ་མེད་རྣལ་འབྱོར་དེ་ལྟག་ལའོ། །

རྣལ་འབྱོར་མཆོག་ནི་སེམས་ཅན་མཆོག །
རྣལ་འབྱོར་བླ་མེད་དེ་ལྟག་ལའོ། །

182

༧གོང་ས་༧སྐྱབས་མགོན་ཆེན་པོ་མཆོག

ཞེས་གདུལ་བྱའི་དབང་པོའི་རིམ་པ་དང་བསྟུན་པའི་རྩ་བའི་རྒྱུད་སྡེ་བཞི་དང༌།

དེ་རེ་རེ་ལའང་ནང་གསེས་ཀྱི་དབྱེ་བ་མང་པོ་དང༌། དེ་དག་གི་ལམ་གྱི་ངོ་བོ་མི་འདྲ་
བ། རྣམ་གྲངས་མི་འདྲ་བ། རྒྱུད་སྡེ་ནས་གསུངས་ཚུལ་མི་འདྲ་བ། ལམ་ལ་མྱུར་བུལ་

མི་འདྲ་བ་སོགས་ཤིན་ཏུ་མི་འདྲ་བ་ཡོད་ཀྱང༌། དེ་དག་གི་གནད་ཕྲ་ཞིང་ཞིབ་པ་ནི་རྡོ་

རྗེ་ཐེག་པའི་དཀྱིལ་འཁོར་དུ་ཞུགས་ཤིང་དབང་གིས་རྒྱུད་སྨིན་པའི་སྣོད་བཅུད་ཀྱི་
གདུལ་བྱ་ལ་གསང་བས་བསྟན་པར་འོས་པ་ལས། གང་བྱུང་ཁྲོམ་བསྒྲག་ཏུ་བྱ་བར་

མི་རུང་ལ། སྐབས་སུ་མ་བབས་པས་འདིར་མ་སྨྲས་ཤིང༌། མདོར་ན་གསང་སྔགས་
སྤྱིའི་ཉམས་ལེན་གྱི་སྡོམ་ལྟ་བུ་ནི། ལམ་ཐུན་མོང་བ་ངེས་འབྱུང་དང༌། བྱང་ཆུབ་ཀྱི་

སེམས་ལ་མྱོང་བ་ཐོན་པའམ། དེ་ལྟ་བུ་མིན་ཡང་མྱོང་བ་སྣེ་ཟིན་ཙམ་སྔོན་དུ་སོང་
བའི་གང་ཟག་གིས། ཐོག་མར་མཚན་ལྡན་གྱི་བླ་མའི་དྲུང་ནས་རྒྱུད་སྡེ་གང་ཡང་རུང་
བའི་དཀྱིལ་འཁོར་དུ་དབང་ནོད་དེ། དམ་ཚིག་དང་སྡོམ་པ་ཚུལ་བཞིན་བསྲུང་བ་

གཞིར་བཟུང་བའི་ཐོག་ནས་སྣང་ཕྱོགས་ལྷའི་འཁོར་ལོ་ལ་རྩེ་གཅིག་ཏུ་དམིགས་
ནས་འབྲས་བུ་སངས་རྒྱས་ཀྱི་གཟུགས་སྐུ་བསྒྲུབས་ཤིང༌། ནང་གི་རླུང་དང་རྩ་

ཁམས་སོགས་ལ་གནད་དུ་བསྣུན་པའི་ཐབས་མཁས་ལ་བརྟེན་ནས་སེམས་སྤྲོས་

བྲལ་འོད་གསལ་ཕྱག་རྒྱ་ཆེན་པོའི་དབྱིངས་སུ་ཞུགས་པའི་རྣལ་འབྱོར་ལ་གཞོལ་
བས་འབྲས་བུ་སངས་རྒྱས་ཀྱི་ཡེ་ཤེས་ཀྱི་སྐུ་སྒྲུབ་པར་བྱེད་པ་ཡིན།།

བཅུ་པ། འབྲས་བུ་སངས་རྒྱས་ཀྱི་སྐུ་བཞི་དང་ཡོན་ཏན་འཕྲིན་ལས་ཀྱི་
སྐོར།

དེ་ལྟར་གོང་དུ་བཤད་པའི་མདོ་སྔགས་ཀྱི་ལམ་དེ་རྣམས་ལ་བརྟེན་ནས་ཐོབ་

183

ནང་ཆོས་ངོ་སྤྲོད་སེམས་ཀྱི་དཔལ་ཡོན།

པའི་སངས་རྒྱས་ཀྱི་སྐུ་དེ་ལ་ཡང༌། ཨཱརྱ་མཻ་ཏྲིས་མཛད་པའི་ཨབྷིསམཡ་ཨཱལང་
ཀཱར་ལས།

ངོ་བོ་ཉིད་ལོངས་རྫོགས་བཅས་དང༌། །
དེ་བཞིན་གཞན་པ་སྤྲུལ་པ་ནི། །

ཆོས་སྐུ་མཛད་པ་དང་བཅས་པ། །

རྣམ་པ་བཞིར་ནི་ཡང་དག་བརྗོད། །

ཅེས་བཞི་ཡོད་དེ། ངོ་བོ་ཉིད་སྐུ། ཡེ་ཤེས་ཆོས་སྐུ། ལོངས་སྐུ། སྤྲུལ་སྐུ་དང་

བཞི་ཡོད། དང་པོ་ངོ་བོ་ཉིད་སྐུ་ནི། ས་བཅུའི་རྒྱུན་གྱི་ཐ་མ་སྒོམ་ལམ་རྡོ་རྗེ་ལྟ་བུའི་
ཏིང་ངེ་འཛིན་གྱིས་ཤེས་སྒྲིབ་ཟད་པར་སྤོང་ཞིང༌། དེ་འདྲའི་བར་ཆད་མེད་ལམ་དེས་

དྲངས་པའི་རྣམ་གྲོལ་ལམ་ཐོབ་པ་ན། སྒྲིབ་གཉིས་གློ་བུར་བའི་དྲི་མ་མཐའ་དག་

སྤངས་པའི་སྤངས་པ་ངོ་བོ་ཉིད་སྐུ་འཐོབ་པ་ནི་གློ་བུར་རྣམ་དག་གི་ཆ་དང༌། སྔར་ཐ་
མལ་པའི་གནས་སྐབས་སུ་རང་བཞིན་གནས་རིགས་སུ་འཇོག་པའི་སེམས་ཀྱི་སྟེང་

གི་བདེན་སྟོང་དེ་ཉིད་གནས་འགྱུར་མཐར་ཕྱིན་པའི་ཚེ་སངས་རྒྱས་ཀྱི་ཐུགས་རྣམ་
མཁྱེན་གྱི་སྟེང་གི་སྟོང་པ་ཉིད་དུ་སོང་བ་དེ་ནི་རང་བཞིན་རྣམ་དག་གི་ཆ་སྟེ་དེ་འདྲའི་

དག་པ་གཉིས་ལྡན་གྱི་ཆོས་སྐུ་ནི་ངོ་བོ་ཉིད་སྐུ་ཡིན། དེ་ནི་སངས་རྒྱས་ཀྱི་གོ་འཕང་
འཐོབ་པའི་དུས་འབའ་ཞིག་ལ་འབྱུང་ཡང་མི་རྟག་པ་མ་ཡིན་ཞིང༌། རྒྱུ་རྐྱེན་གྱིས་
འདུས་མ་བྱས་པ་དང༌། རང་བཞིན་གཞན་དུ་འགྱུར་བ་མེད་པ་རྟག་པའི་རང་བཞིན་
ཡིན།

གཉིས་པ་ཡེ་ཤེས་ཆོས་སྐུ་ནི། ཤེས་བྱ་ཇི་ལྟ་བ་དང་ཇི་སྙེད་པའི་ཆོས་མཐའ་

184

༧གོང་ས་༧སྐྱབས་མགོན་ཆེན་པོ་མཆོག

དག་རང་ཉིད་ཀྱི་མདུན་ན་ཡོད་པ་ལྟར་མངོན་སུམ་དུ་གཟིགས་པའི་ཀུན་མཁྱེན་ཡེ་
ཤེས་དེ་ཡིན། དེ་ལའང་ལྡོག་ཆས་དབྱེ་ན། ཕྱང་ཕྱོགས་སོ་བདུན་གྱི་སྡེ་ཚན་ནས་

རྣམ་མཁྱེན་གྱི་བར་ཟག་མེད་ཡེ་ཤེས་ཀྱི་སྡེ་ཚན་ཉེར་གཅིག་ཡོད་ཚུལ་སོགས་འོག་
ཏུ་ཐུགས་ཀྱི་ཡོན་ཏན་འཆད་པའི་སྐབས་སུ་གསལ་ཞིང་དེ་འདྲའི་ངོ་བོ་ཉིད་སྐུ་དང་
ཡེ་ཤེས་ཆོས་སྐུ་ནི། སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་
ཙམ་ཞིག་ཡིན།

གསུམ་པ་ལོངས་སྤྱོད་རྫོགས་པའི་སྐུ་ནི། སློབ་པ་ལམ་གྱི་གནས་སྐབས་སུ་

ཞིང་དག་སྦྱོར་བ་སྒོམ་པའི་སྟོབས་ཀྱིས་འགྲུབ་པའི་གནས་ཁྱད་པར་ཅན་འོག་མིན་
སྟུག་པོ་བཀོད་པའི་ཞིང་དུ་ཐོག་མར་གང་གི་ངོ་བོར་སངས་རྒྱས་པའི་ངེས་པ་ལྔ་ལྡན་

གྱི་གཟུགས་སྐུ་སྟེ་མཆོག་གི་སྤྲུལ་སྐུའི་སྤྲུལ་གཞི་དེ་ལ་ཟེར། དེ་འདྲའི་ངེས་པ་ལྔ་ནི།

གནས་ངེས་པ་འོག་མིན་སྟུག་པོ་བཀོད་པའི་ཞིང་ཁོ་ནར་བཞུགས་པ༑ སྐུ་ངེས་པ་
མཚན་བཟང་པོ་སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུ་གསལ་ལ་

རྫོགས་པས་སྤྲས་པ། འཁོར་ངེས་པ་བྱང་སེམས་འཕགས་པ་ཤ་སྟག་གིས་བསྐོར་བ་

མ་གཏོགས་སོ་སྐྱེ་རྣམས་དང༌། ཉན་རང་འཕགས་པ་རྣམས་ཀྱིས་མཇལ་བར་མི་

ནུས་པ། ཆོས་ངེས་པ་ཐེག་པ་ཆེན་པོའི་ཆོས་འབའ་ཞིག་ལས་ཐེག་དམན་གྱི་ཆོས་

མི་གསུངས་པ། དུས་ངེས་པ་འཁོར་བ་ཇི་སྲིད་མ་སྟོང་གི་བར་དུ་སྐྱེ་འཆིའི་རྣམ་པ་མི་
སྟོན་པར་བཞུགས་པ་སྟེ། ངེས་པ་ལྔ་ཚང་བའི་གཟུགས་ཀྱི་སྐུ། བདེན་པ་མངོན་སུམ་
དུ་མཐོང་བའི་ཐེག་ཆེན་འཕགས་པའི་སྤྱོད་ཡུལ་དུ་གྱུར་པ་ཞིག་ལ་ལོངས་སྐུ་ཟེར།

བཞི་པ་སྤྲུལ་སྐུ་ནི། གདུལ་བྱ་སོ་སྐྱེ་རྣམས་ཀྱིས་ཀྱང་མཇལ་བར་ནུས་ཤིང་

185

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ངེས་པ་ལྔ་དང་མི་ལྡན་པའི་གཟུགས་སྐུ་ཞིག་ཡིན། དེ་ལའང་མཆོག་གི་སྤྲུལ་སྐུ། བཟོ་

བོ་སྤྲུལ་སྐུ། སྐྱེ་བ་སྤྲུལ་སྐུ་དང་གསུམ། མཆོག་གི་སྤྲུལ་སྐུ་ནི་ལོངས་སྐུས་སྤྲུལ་གཞིར་
བྱས་ནས་འཛམ་བུའི་གླིང་ལ་སོགས་པའི་འཇིག་རྟེན་གྱི་ཁམས་སྣ་ཚོགས་པར་

མཛད་པ་བཅུ་གཉིས་ཀྱི་སྒོ་ནས་གདུལ་བྱའི་དོན་མཛད་པའི་སྤྲུལ་པའི་སྐུ་མཚན་
དཔེས་བརྒྱན་པ་ཞིག་ལ་ངོས་འཛིན་དགོས། དཔེར་མཚོན་ན་སྟོན་པ་ཤཱཀྱ་ཐུབ་པ་
ལྟ་བུ་ཡིན།

མཛད་པ་བཅུ་གཉིས་ནི། སྟོན་པ་ཤཱཀྱ་ཐུབ་པར་མཚོན་ན། དགའ་ལྡན་གནས་

ནས་འཕོ་བའི་མཛད་པ། ཡུམ་གྱི་ལྷུམས་སུ་ཞུགས་པའི་མཛད་པ། ལུམྦི་ནཱིའི་ཚལ་
དུ་སྐུ་བལྟམས་པའི་མཛད་པ། བཟོའི་གནས་ལ་མཁས་ཤིང་གཞོན་ནུའི་རོལ་རྩེད་ཀྱི་

མཛད་པ། གྲོང་ཁྱེར་འཁོར་དང་བཅས་ཏེ་རྒྱལ་སྲིད་བཟུང་བའི་མཛད་པ། གྲོང་ཁྱེར་

གྱི་སྒོ་བཞིར་ཕེབས་ནས་ཐུགས་སྐྱོ་བའི་ཚུལ་གྱིས་རབ་ཏུ་བྱུང་བའི་མཛད་པ། ཆུ་བོ་
ནཻ་རཉྫ་ནར་ལོ་དྲུག་ཏུ་དཀའ་བ་སྤྱད་པའི་མཛད་པ། བྱང་ཆུབ་ཤིང་དྲུང་དུ་གཤེགས་
ཤིང་བཞུགས་པའི་མཛད་པ། བདུད་ཀྱི་སྡེ་མཐའ་དག་བཅོམ་པའི་མཛད་པ། ས་ག་ཟླ་

བའི་ཡར་ཚེས་བཅོ་ལྔར་མངོན་པར་རྫོགས་པར་སངས་རྒྱས་པའི་མཛད་པ། ཆུ་སྟོད་

ཟླ་བའི་ཚེས་བཞིར་བདེན་བཞིའི་ཆོས་འཁོར་བསྐོར་བའི་མཛད་པ། གྲོང་ཁྱེར་རྩྭ་
མཆོག་གྲོང་དུ་མྱ་ངན་ལས་འདས་པའི་མཛད་པ་སྟེ། མཛད་པ་བཅུ་གཉིས་པོ་དེ་

རྣམས་ཀྱང་གདུལ་བྱ་ཐ་མལ་པ་རྣམས་ཀྱི་སྣང་ངོར་འགའ་ཞིག་བྱང་ཆུབ་སེམས་
དཔའི་མཛད་པ་དང༌། འགའ་ཞིག་སངས་རྒྱས་ཀྱི་མཛད་པ་ལྟ་བུར་བསྟན་པ་ཡང༌།
སངས་རྒྱས་རྣམས་གདུལ་བྱ་འདུལ་བའི་ཐབས་ལ་མཁས་པས་དེ་འདྲའི་ཚུལ་བསྟན་

186

༧གོང་ས་༧སྐྱབས་མགོན་ཆེན་པོ་མཆོག

པ་ཙམ་མ་གཏོགས། དོན་ལ་དགའ་ལྡན་གྱི་གནས་ནས་འཕོ་བའི་མཛད་པ་ནས་
བཟུང་མཛད་པ་བཅུ་གཉིས་མཐའ་དག་སངས་རྒྱས་ཀྱི་མཛད་པ་ཤ་སྟག་ཡིན།

བཟོ་བོ་སྤྲུལ་སྐུ་ནི། སྟོན་པ་ཤཱཀྱ་ཐུབ་པས་དྲི་ཟའི་རྒྱལ་པོ་རབ་དགའ་གདུལ་

བའི་ཕྱིར་དུ། པི་ཝང་མཁན་གྱི་གཟུགས་སུ་སྤྲུལ་པ་ལྟ་བུ། སྐྱེ་བ་སྤྲུལ་སྐུ་ནི༑ དགའ་
ལྡན་དུ་ལྷའི་བུ་དམ་པ་ཏོག་དཀར་པོ་ལྟ་བུ་ཡིན། སྐུ་བཞིའི་ནང་ནས་ངོ་བོ་ཉིད་སྐུ་
དང༌། ཡེ་ཤེས་ཆོས་སྐུ་གཉིས་གདུལ་བྱ་རྣམས་ཀྱིས་མཐོང་བར་མི་ནུས་ཤིང༌།
ལོ ང ས་སྐུ་དང་སྤྲུལ་སྐུ་སྟེ་གཟུགས་སྐུ་རྣམ་པ་གཉི ས ་པོ ་ ཅི ་ རི ག ས་གདུལ་བྱ་ལ་
དངོས་སུ་སྣང་བའི་སྒོ་ནས་འགྲོ་བའི་དོན་རླབས་པོ་ཆེ་མཛད་པ་ཡིན།

སངས་རྒྱས་ཀྱི་སྐུའི་རྣམ་གྲངས་དབྱེ་ཚུལ་ལ་གོང་དུ་བཤད་པ་ལྟར་སྐུ་བཞིར་

དབྱེ་བ་དང༌། ཡང་སྐུ་བཞི་དེ་ལས་ངོ་བོ་ཉིད་སྐུ་དང༌། ཡེ་ཤེས་ཆོས་སྐུ་གཉིས་ཆོས་
སྐུ་ཞེས་གཅིག་ཏུ་བསྡུས་ནས་ཆོས་ལོངས་སྤྲུལ་གསུམ་གྱི་སྐུ་གསུམ་དུ་བྱེད་པ་

དང༌། ཡང་ལོངས་སྐུ་དང་སྤྲུལ་སྐུ་གཉིས་ཀྱང་གཟུགས་སྐུ་ཞེས་གཅིག་ཏུ་བསྡུས་
ནས། ཆོས་གཟུགས་ཀྱི་སྐུ་གཉིས་སུ་བྱེད་པ་སོགས་ཀྱང་ཡོད། དེ་ལྟ་བུའི་འབྲས་བུ་
སངས་རྒྱས་ཀྱི་ཡོན་ཏན་ལ་དབྱེ་སྒོ་མང་ཡང༌། སྐུ་གསུང་ཐུགས་འཕྲིན་ལས་བཞིའི་
སྒོ་ནས་བཤད་ན།

སྐུའི་ཡོན་ཏན་མཚན་དང་དཔེ་བྱད་ནི། ཕྱག་ཞབས་ཀྱི་མཐིལ་དུ་གསེར་གྱི་

འཁོར་ལོ་རྒྱ་འབུར་གྱི་རི་མོ་བཞིན་ཆེས་གསལ་བར་བཀྲ་བ་ལ་སོགས་པའི་སྐྱེས་བུ་
ཆེན་པོའི་མཚན་སུམ་ཅུ་རྩ་གཉིས་དང༌། ཕྱག་ཞབས་ཀྱི་སེན་མོ་རྣམས་ཟངས་ཀྱི་

མདོག་ལྟར་དམར་མདངས་ཆགས་པ་དང༌། མདོག་སྣུམ་པ་ལ་སོགས་པ་དཔེ་བྱད་

187

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བཟང་པོ་བརྒྱད་ཅུའི་རྒྱན་གྱིས་ཡོངས་སུ་སྤྲས་པའི་མཛེས་སྐུ་མཐོང་བ་ཙམ་གྱིས་

ཐར་པའི་ས་བོན་ཁྱད་པར་ཅན་བསྐྲུན་ནུས་པ། མཚན་དཔེ་རང་གི་ངོ་བོའང་རང་རེའི་

ཟག་ཕུང་ལྟ་བུ་མིན་པར་ཀུན་མཁྱེན་ཡེ་ཤེས་ཀྱི་བདག་ཉིད་ཡིན་པས་མཚན་དཔེ་རེ་
རེ་དང༌། དབུ་སྐྲའི་ཉག་མ་རེ་རེས་ཀྱང་ཤེས་བྱ་ཐམས་ཅད་མངོན་སུམ་དུ་གཟིགས་

པ། མཐའ་ཀླས་པའི་ཕྱོགས་བཅུའི་ཞིང་ཁམས་རྣམས་སུ་འགའ་ཞིག་ཏུ་སྐུ་བལྟམས་
པ་དང༌། འགའ་ཞིག་ཏུ་ཆོས་འཁོར་བསྐོར་བའི་ཚུལ་དང༌། ཁ་ཅིག་ཏུ་བྱང་སེམས་ཀྱི་

སྤྱོད་པ་ལ་སློབ་པའི་ཚུལ། ཁ་ཅིག་ཏུ་མྱ་ངན་ལས་འདས་ཚུལ་སྟོན་པ་སོགས་སྐུའི་

བཀོད་པ་སྣ་ཚོགས་མིག་འཕྲུལ་བཞིན་དུས་ཅིག་ཅར་བསྟན་ནས་གང་ལ་གང་འདུལ་
གྱི་མཛད་པའི་སྒོ་ནས་སེམས་ཅན་རྣམས་ལམ་བཟང་པོ་ལ་འགོད་པ་དང༌། སྐུའི་བ་

སྤུའི་ཁུང་བུ་གཅིག་ཏུ་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་དང་ཞིང་གི་

བཀོད་པ་དང༌། སློབ་ལམ་གྱི་སྤྱོད་པ་མཐའ་དག་གསལ་བར་སྟོན་ནུས་པ་སོགས་
སྐུའི་ཡོན་ཏན་དང༌།

གསུང་གི་ཡོན་ཏན་ནི། གཞན་གྱི་ཁམས་དང་མོས་པ་དང་འཚམས་པར་སོ་

སོའི་རྒྱུད་ལ་དགེ་རྩ་བསྐྱེད་ཅིང་འཕེལ་བར་བྱེད་པས་གསུང་མཉེན་པ་དང༌། ཐོས་པ་

ཙམ་གྱིས་ཉན་པ་པོའི་ཡིད་བདེ་བར་བྱེད་པས་གསུང་འཇམ་པ་དང༌། བདེན་པ་
གཉིས་དང་རྟེན་འབྲེལ་སོགས་དོན་བཟང་པོ་སྟོན་པས་ཡིད་དུ་འོང་བ་དང༌། ཚིག་

འབྲུ་བཟང་བས་ཡིད་དུ་འཐད་པ་ལ་སོགས་པ་གསུང་དབྱངས་ཀྱི་ཡན་ལག་དྲུག་ཅུ་
རྩ་བཞིའི་ཡོན་ཏན་རྣམས་གསུང་གི་ཆ་ཤས་གཅིག་ཙམ་ལའང་ཡོངས་སུ་རྫོགས་
པར་ཚང་བ་དང༌། ཁྱད་པར་དེ་བཞིན་གཤེགས་པའི་གསུང་གཅིག་ཕྱུང་ནའང་དེར་

188

༧གོང་ས་༧སྐྱབས་མགོན་ཆེན་པོ་མཆོག

འདུས་པའི་ལྷ་ཀླུ་མི་དང་བྱོལ་སོང་སོགས་འགྲོ་བ་སོ་སོའི་སྐད་དུ་གོ་ཞིང་རང་རང་
གི་ཐེ་ཚོམ་སེལ་བར་མཛད་པ་སོགས་གསུང་གི་ཡོན་ཏན་ཡིན།།

ཐུགས་ཀྱི་ཡོན་ཏན་ལ་ཐུགས་མཁྱེན་པའི་ཡོན་ཏན་ནི། ཟག་མེད་ཡེ་ཤེས་སྡེ་

ཚན་ཉེར་གཅིག་ཡོད་པ་ལས། ཉན་རང་དང་ཐུན་མོང་བའི་སྡེ་ཚན་རྣམས་བཞག་
ནས། སངས་རྒྱས་ཀྱི་ཐུན་མོང་མིན་པའི་ཡོན་ཏན་ལ། གནས་དང་གནས་མ་ཡིན་པ་
མཁྱེན་པ་དང༌། ལས་དང་རྣམ་པར་སྨིན་པ་མཁྱེན་པ་དང༌། བསམ་གཏན་དང་རྣམ་

ཐར་སོགས་མཁྱེན་པ་དང༌། དབང་པོ་མཆོག་དང་མཆོག་མ་ཡིན་པར་མཁྱེན་པ་དང༌།
མོས་པ་སྣ་ཚོགས་མཁྱེན་པ་དང༌། ཁམས་བཅོ་བརྒྱད་ཀྱི་རབ་དབྱེ་སོགས་མཁྱེན་པ་

དང༌། སྲིད་ཞི་ཐམས་ཅད་དུ་འགྲོ་བའི་ལམ་མཁྱེན་པ་དང༌། སྔོན་གནས་དྲན་པ་མཁྱེན་
པ་དང༌། འཆི་འཕོ་དང་སྐྱེ་བ་མཁྱེན་པ༑ ཟག་པ་དང་ཟད་པ་མཁྱེན་པ་སྟེ་སྟོབས་བཅུའི་
ཡོན་ཏན།

གཞན་ཡང་རང་དོན་ཆོས་ཐམས་ཅད་མངོན་སུམ་དུ་མཁྱེན་པའི་རྟོགས་པ་ཕུན་

ཚོགས་ཐོབ་པར་དམ་བཅའ་བ་དང༌། སྒྲིབ་པ་མ་ལུས་པ་ཟད་པའི་སྤངས་པ་ཕུན་

ཚོགས་ཐོབ་པར་དམ་བཅའ་བ་དང༌། གཞན་དོན་ཆགས་སོགས་ཐར་པའི་བར་ཆད་
ཡིན་པར་དམ་བཅའ་བ་དང༌། བདེན་བཞིའི་གནས་ལུགས་རྟོགས་པའི་ལམ་ཐར་ལམ་

ཡིན་པར་དམ་བཅའ་བ་ལ་ཆོས་མཐུན་གྱི་རྒོལ་བ་སུས་ཀྱང་བརྫི་བ་མེད་པའི་མི་
འཇིགས་པ་བཞི་དང༌།

ཆོས་སྟོན་པ་ན་འཁོར་རྣམས་གུས་པས་ཉན་པ་ལ་ཆགས་པ་དང༌། མི་གུས་པ་

ལ་ཁྲོ་བ་དང༌། དེ་གཉིས་འདྲེས་མར་གནས་པ་ལ་ཆགས་སྡང་གཉིས་ཀ་ཟད་པར་

189

ནང་ཆོས་ངོ་སྤྲོད་སེམས་ཀྱི་དཔལ་ཡོན།

སྤངས་པའི་དྲན་པ་ཉེར་གཞག་གསུམ་དང༌། སྒོ་གསུམ་གྱི་སྐྱོན་གཞན་གྱིས་ཤེས་
དོགས་ནས་བཅབ་པར་བྱའོ་སྙམ་པའི་དགོངས་པ་མི་མངའ་བའི་བསྲུང་བ་མེད་པ་
གསུམ་དང༌། གཞན་དོན་དུ་སྐུ་དང་གསུང་གི་འཕྲིན་ལས་འཇུག་པ་ལ་དུས་ཐམས་

ཅད་དུ་དྲན་པ་ཉེ་བར་གནས་པས་བསྙེལ་བ་མི་མངའ་བའི་ཆོས་ཉིད་དང༌། ཉོན་
མོངས་པ་དང་ཤེས་བྱའི་སྒྲིབ་པའི་བག་ཆགས་ཡང་དག་པར་བཅོམ་པ་དང༌། སུ་ནི་
གདུལ་བར་བྱ་སྙམ་དུ་སྐྱེ་བོ་ཐམས་ཅད་ལ་ཉིན་མཚན་དུས་དྲུག་ཏུ་རྒྱུན་མི་ཆད་པར་
ཕན་བདེ་བསྒྲུབ་པར་དགོངས་པའི་ཐུགས་རྗེ་ཆེན་པོ་དང༌། སངས་རྒྱས་ཀྱི་ཁྱད་
ཆོས་ཉན་རང་སོགས་གཞན་དང་མ་འདྲེས་པའི་ཡོན་ཏན་ནི།

གྲོང་དང་གྲོང་ཁྱེར། འབྲོག་དགོན་པ་སོགས་སུ་གཤེགས་པའི་ཚེ་ཆོམ་རྐུན་

དང་སྟག་ལ་སོགས་པས་འཇིགས་པ་ལྟ་བུའི་འཁྲུལ་བ་མི་མངའ་བ་དང༌། ལམ་ནོར་
བས་སྒྲ་མཐོན་པོར་འདོན་པ་དང་བགཆགས་ཀྱི་དབང་གིས་གད་མོ་དགོད་པ་ལྟ་བུ་

ཅ་ཅོ་མི་མངའ་བ་དང༌། བརྗེད་ནས་བྱ་བ་ཤོར་བ་དང་བྱ་བའི་དུས་ལས་ཡོལ་བ་ལྟ་བུ་
དྲན་པ་ཉམས་པ་མི་མངའ་བ་དང༌། སྙོམས་པར་ཞུགས་རུང་མ་ཞུགས་རུང་དུས་

ཐམས་ཅད་དུ་སྟོང་ཉིད་ཀྱི་དོན་ལ་ཐུགས་མཉམ་པར་མ་གཞག་པ་མི་མངའ་བ་དང༌།

འཁོར་བ་ལ་མི་མཐུན་པ་དང་མྱང་འདས་ལ་ཞི་བར་ངོ་བོ་ཉིད་ཀྱིས་གྲུབ་པར་འཛིན་
པའི་ཐ་དད་པ་ཉིད་ཀྱི་འདུ་ཤེས་མི་མངའ་བ་དང༌། སེམས་ཅན་འདུལ་བའི་དུས་ལ་

སོགས་པ་སོ་སོར་མ་བརྟགས་པར་དེའི་དོན་ཡལ་བར་འདོར་བའི་བཏང་སྙོམས་མི་
མངའ་བ་སྟེ་སྤྱོད་པས་བསྡུས་པ་དྲུག་དང༌།

བྱམས་པ་དང་སྙིང་རྗེ་དང༌། སེམས་ཅན་གྱི་དོན་མཛད་པ་སོགས་ལ་རྒྱུན་མི་

190

༧གོང་ས་༧སྐྱབས་མགོན་ཆེན་པོ་མཆོག

ཆད་པར་འདུན་པ་འབྱུང་བ་དང༌། སེམས་ཅན་གཅིག་གི་ཕྱིར་ཡང་སངས་རྒྱས་ཀྱི་
ཞིང་གངྒཱའི་ཀླུང་གི་བྱེ་མ་སྙེད་འདས་པའི་གནས་སུ་གཤེགས་པར་སྤྲོ་བའའི་བརྩོན་
འགྲུས་དང༌། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་དང་དེ་འདུལ་བའི་ཐབས་

ལ་སོགས་པ་དུས་རྟག་ཏུ་མི་བརྗེད་པའི་དྲན་པ་དང༌། ཆོས་རྣམས་ཀྱི་དེ་བཞིན་ཉིད་
ལ་མཉམ་པར་འཇོག་པའི་ཏིང་ངེ་འཛིན་དང༌། གདུལ་བྱའི་ཉོན་མོངས་ཀྱི་སྤྱོད་པའི་

གཉེན་པོར་ཆོས་ཕུང་བརྒྱད་ཁྲི་བཞི་སྟོང་ཇི་ལྟར་འོས་པར་སྟོན་པ་མཁྱེན་པའི་ཤེས་
རབ་དང༌། སྒྲིབ་པ་མཐའ་དག་ཟད་པར་སྤངས་པའི་རྣམ་གྲོལ་ལས་ཉམས་པ་མི་མངའ་
བ་སྟེ་རྟོགས་པས་བསྡུས་པ་གསུམ་དང༌།

འདས་མ་འོངས་ད་ལྟ་བྱུང་བའི་ཤེས་བྱ་ཐམས་ཅད་ཆགས་ཐོགས་མེད་པར་

མངོན་སུམ་དུ་མཁྱེན་པའི་ཡེ་ཤེས་ཀྱིས་བསྡུས་པ་གསུམ་བཅས་སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་དང༌། ཕུང་ཁམས་སྐྱེ་མཆེད་ཀྱིས་བསྡུས་པའི་ཆོས་

ཐམས་ཅད་མངོན་སུམ་དུ་གཟིགས་པའི་རྣམ་པ་ཐམས་ཅད་མཁྱེན་པ་ལ་སོགས་པ་
བླ་ན་མེད་པའི་ཡོན་ཏན་ངོ་མཚར་རྨད་དུ་བྱུང་བ་མཐའ་ཡས་པ་མངའ།

བརྩེ་བའི་ཡོན་ཏན་ནི། སྔོན་སློབ་པ་ལམ་གྱི་གནས་སྐབས་སུ་སྙིང་རྗེ་ཆེན་པོ་

ཡང་ཡང་གོམས་པ་དེ་ཉིད་མཐར་ཕྱིན་པའི་དབང་གིས་སེམས་ཅན་སྡུག་བསྔལ་
གྱིས་མནར་བ་ལ་སྙིང་རྗེ་ཕུལ་དུ་བྱུང་བ་མི་སྐྱེ་བའི་གནས་མེད། དེ་ཡང་སྡུག་བསྔལ་
གྱི་བྱེ་བྲག་དུ་མས་མནར་བའི་སེམས་ཅན་ནམ་མཁའི་མཐའ་དང་མཉམ་པ་དུས་

རྒྱུན་དུ་ཡོ ད ་ཅི ང ༌། དེ ་ ཉི ད ་མི ་ མཁྱེ ན ་པའི ་ སྐབས་ཀྱང་མི ་ སྲི ད ་པས་དེ ་ དག་ལ་
དམིགས་པའི་སྙིང་རྗེ་ཆེན་པོ་ཡང་དུས་རྟག་ཏུ་རྒྱུན་ཆད་མེད་པ་དེའང་འབྱུང་བ་ཡིན།

191

ནང་ཆོས་ངོ་སྤྲོད་སེམས་ཀྱི་དཔལ་ཡོན།

འཕྲིན་ལས་ཀྱི་ཡོན་ཏན་ལ་གཉིས་ལས། ལྷུན་གྱིས་གྲུབ་པ་ནི། མཚན་དཔེས་

བརྒྱན་པའི ་ བཅོ མ ་ལྡན་འདས་ཀྱི ་ གཟུགས་སྐུ་སྤྱོ ད ་ལམ་བཞི ་ དང་ཆོ ་ འཕྲུལ་སྣ་

ཚོགས་པས་རོལ་པ་ལ་འབད་རྩོལ་གྱི་རྟོག་པ་མེད་ཀྱང༌། སྐལ་ལྡན་རྣམས་ཀྱིས་དེ་
མཐོང་བ་ལ་བརྟེན་ནས་བྱང་ཆུབ་ཏུ་སེམས་བསྐྱེད་ཅིང་ཕྱིན་དྲུག་སོགས་བསྒྲུབས་
པས་གཏན་བདེའི་གོ་འཕང་འཐོབ་པར་འགྱུར་བ་ནི་སྐུའི་འཕྲིན་ལས་ལྷུན་གྱིས་གྲུབ་

པའི་ཚུལ་དང༌། སངས་རྒྱས་ལ་འདི་བསྟན་པར་བྱའོ་སྙམ་པའི་རྟོག་པ་མེད་ཀྱང་
གདུལ་བྱའི་མོས་པ་དང་འཚམས་པའི་ཆོས་ཀྱི་སྒོ་མཐའ་ཡས་པ་སྟོན་པ་ནི་གསུང་
གི་འཕྲིན་ལས་ལྷུན་གྱི་གྲུབ་པའི་ཚུལ་དང༌། རྒྱལ་བ་རྣམས་ཀྱི་བརྩེ་བ་ཆེན་པོའི་

ཐུགས་རྗེ ་ ལས་ཀུན་སློ ང ་གི ་ རྣམ་རྟོ ག ་མེ ད ་པར་འགྲོ ་ བའི ་ མངོ ན ་མཐོ ་ དང་ངེ ས ་
ལེགས་སྒྲུབ་བྱེད་དམ་པའི་ཆོས་ཀྱི་གྲུ་ཆར་འབེབས་པ་ནི་ཐུགས་ཀྱི་འཕྲིན་ལས་ལྷུན་
གྱིས་གྲུབ་ཚུལ་ཡིན།

འཇིག་རྟེན་ཕལ་པ་རྣམས་ནི་སྒོ་གསུམ་གྱི་འབད་རྩོལ་མེད་པར་བྱ་བ་བྱེད་པ་

གཏན་ནས་མི་སྲིད་ལ། ས་བརྒྱད་པ་ནས་ཆོས་སྟོན་པ་སོགས་ཀྱི་ཀུན་སློང་གི་རྩོལ་
བ་རགས་པ་ཞི་བས་རང་ཤུགས་ཀྱིས་གཞན་དོན་འབྱུང་བ་ཡོད་ཀྱང༌། དེ་དུས་ལུས་

ངག་གི་ལས་ཀུན་ནས་སློང་བའི་རྟོག་པ་ཕྲ་མོ་མ་སྤངས། གཞན་དོན་ལྷུན་གྲུབ་ཏུ་
འཇུག་པའི་འགལ་རྐྱེན་ཕྲ་བ་ནི། ཤེས་སྒྲིབ་ཕྱོགས་ཀྱི་ཡན་ལག་བཅུ་གཉིས་ཀྱི་ནང་

ཚན་ཟག་པ་མེད་པའི་ལས་ཞེས་པ་ལུས་ངག་གི་ལས་འདུ་བྱེད་པའི་ཀུན་སློང་གི་
རྟོག་པ་ཕྲ་མོ་དེ་ཡིན་པས། དེ་ཉིད་ནམ་སྤངས་པ་ན་གཞན་དོན་འབད་མེད་ལྷུན་གྲུབ་
ཏུ་འབྱུང་བ་ཡིན།

192

༧གོང་ས་༧སྐྱབས་མགོན་ཆེན་པོ་མཆོག

འཕྲིན་ལས་རྒྱུན་མི་ཆད་པ་ནི། སྔར་ལམ་གྱི་དུས་ནས་བྱང་ཆུབ་སེམས་དཔའི་

ས་བཅུ་པོ་རིམ་པ་ལྟར་བགྲོད་དེ་ཚོགས་གཉིས་ཀྱིས་བསྡུས་པའི་ཡོན་ཏན་ཁྱད་པར་

ཅན་རྣམས་སྐྱེ་བ་དང༌། གནས་པ་དང༌། གོང་ནས་གོང་དུ་འཕེལ་བའི་རྒྱུ་ཕུན་སུམ་

ཚོགས་པ་སྔོན་དུ་སོང་བའི་རྒྱུ་མཚན་གྱིས་འཕྲིན་ལས་རྒྱུན་མི་ཆད་པ་དང༌། དེར་མ་
ཟད་སེམས་ཅན་གྱི་ཁམས་རྣམས་རང་བཞིན་ལ་དྲི་མས་མ་བསླད་པའི་བདེ་བར་

གཤེགས་པའི་སྙིང་པོ་ལ་སྒྲིབ་བྱེད་ཉོན་མོངས་བག་ཆགས་དང་བཅས་པའི་གློ་བུར་
གྱི་དྲི་མ་རྣམས་འཇོམས་པའི་རྐྱེན་ཐུགས་རྗེ་ཆེན་པོས་དུས་ཀུན་ཏུ་དགོངས་ནས་
དེའི་ཐབས་སྟོན་པས་སང་ས་རྒྱས་ཀྱི་འཕྲིན་ལས་ལྷུན་གྲུབ་རྒྱུན་མི་ཆད་པ་དེ་བྱུང་
བ་ཡིན།

དེ་དག་ནི་གཞི་བདེན་པ་གཉིས་ཀྱི་རྣམ་གཞག་ངེས་པར་བྱས་ནས་ཐུབ་པའི་

བཀའ་སྡེ་སྣོད་གསུམ་གྱི་བརྗོད་བྱ་ལམ་ཐབས་ཤེས་ཀྱི་ཉམས་ལེན་བསླབ་པ་གསུམ་
ལ་བརྟེན་ནས་ཐེག་པ་ཆེ་ཆུང་གི་ལམ་བགྲོད་ཚུལ་དང༌། འབྲས་བུ་སངས་རྒྱས་ཀྱི་སྐུ་
བཞི་འཕྲིན་ལས་དང་བཅས་པའི་གནད་དོན་མདོར་བསྡུས་ཤིག་བཀོད་པ་ཡིན་ཞིང༌།
ཞིབ་ཅིང་རྒྱས་པ་ནི་འདིར་ཡི་གེའི་ལམ་དུ་འགོད་པར་མི་ལང་བས་མ་བཀོད།

བཅུ་གཅིག བོད་དུ་ཡོད་པའི་ནང་པ་སངས་རྒྱས་པའི་ཆོས་ལུགས་ཁག་
གི་གནས་ཚུལ་སྐོར།

ང་ཚོ་བོད་ལྗོངས་སུ་སྟོན་པ་སངས་རྒྱས་བཅོམ་ལྡན་འདས་ཀྱི་ཆོས་ཀྱི་སྲོལ་

བཟང་འཛིན་པའི་གྲུབ་མཐའ་ཁག་ཚོའི་སྐོར་མདོར་བསྡུས་བརྗོད་ན། བོད་ལྗོངས་
ཆོལ་ཁ་གསུམ་གྱི་ཁྱོན་ལ་ནང་པ་སངས་རྒྱས་པའི་ཆོས་ཀྱིས་མ་ཁྱབ་པ་མེད་ཅིང༌།

193

ནང་ཆོས་ངོ་སྤྲོད་སེམས་ཀྱི་དཔལ་ཡོན།

བསྟན་པ་ཉི་མ་ཤར་བ་བཞིན་དུ་དར་ཡོད་པ་ཡིན། དེ་ལ་ཡང་དུས་ཚོད་སྔ་ཕྱིའི་ཁྱད་
པར་གྱིས་བསྟན་པ་སྔ་དར་དང༌། ཕྱི་དར་ཞེས་མིང་གི་ཐ་སྙད་གཉིས་བྱུང་བ་རེད། དེ་
ཡང་བོད་ཀྱི་རྒྱལ་རབས་སོ་གསུམ་པ་ཆོས་རྒྱལ་སྲོང་བཙན་སྒམ་པོས་དགུང་ལོ་

བཅུ་གསུམ་པ་ལ་རྒྱལ་སྲིད་བཟུང་། ལྷ་ས་དང་ཁྲ་འབྲུག་གི་གཙུག་ལག་ཁང་སོགས་

མཐའ་འདུལ། ཡང་འདུལ། རུ་གནོན་གྱི་གཙུག་ལག་ཁང་དུ་མ་བརྩིགས། རང་གི་

བློན་པོ་ཐོན་མི་སམ་བྷོ་ཊ་རྒྱ་གར་དུ་བཏང་ནས་སྒྲ་དང་ཡི་གེ་བསླབས། རྒྱ་གར་གྱི་

ཡི་གེ་ལ་དཔེ་བྱས་ནས་བོད་ཀྱི་ཡི་གེའི་གཟུགས་དང༌། བརྡ་སྤྲོད་པའི་བསྟན་བཅོས་
བརྒྱད་བརྩམས། རྒྱ་གར་ནས་སློབ་དཔོན་ཀུ་མཱར་དང་། བྲམ་ཟེ་ཤང་ཀ་ར། བལ་
པོའི་སློབ་དཔོན་ཤཱི་ལ་མཉྫུ་སོགས་གདན་དྲངས་ནས་སངས་རྒྱས་ཀྱི་གསུང་རབ་

མདོ་དང༌། རྒྱུད་ཀྱི་ཆ་ལག་མང་རབ་བསྒྱུར་ཞིང་བསྟན་པའི་སྲོལ་བཏོད། ཆོས་ཀྱི་

འཆད་ཉན་མངོན་མཚན་ཆེན་པོས་རྒྱ་ཆེར་བྱེད་པ་མ་བྱུང་ཡང༌། རྒྱལ་པོ་རང་གིས་
སྐལ་ལྡན་མང་པོ་ལ་ཐུགས་རྗེ་ཆེན་པོའི་ཆོས་སྐོར་གཙོ་གྱུར་གྱི་གདམས་པ་གནང༌།

དེ་ནས་རྒྱལ་རབས་སོ་བདུན་པ་ཁྲི་སྲོང་ལྡེའུ་བཙན་བྱོན་ཏེ་དམ་པའི་ཆོས་དར་

བར་མཛད་པའི་ཐུགས་བསྐྱེད་ཀྱིས་རྒྱ་གར་ཤར་ཕྱོགས་ཟ་ཧོར་གྱི་མཁན་པོ་ཤཱནྟི་
རཀྵི་ཏ་དང༌། སློབ་དཔོན་ཆེན་པོ་པདྨ་འབྱུང་གནས་སྤྱན་དྲངས། མཁན་སློབ་དེ་དག་
དང༌། སློབ་དཔོན་བི་མ་ལ་མི་ཏྲ། ཤཱནྟི་གརྦྷ། དྷརྨ་ཀཱིརྟི། སངས་རྒྱས་གསང་བ། ཀ་མ་
ལ་ཤཱི་ལ། བི་བུདྡྷ་སིངྷ་སོགས་རྒྱ་གར་གྱི་པཎ་ཆེན་བརྒྱ་རྩ་བརྒྱད་དུ་གྲགས་པ་

རྣམས་དང༌། བོད་ཀྱི་ལོ་ཙཱ་བ་བཻ་རོ་ཙ་ན་དང༌། གཉགས་ཛྙཱ་ན་ཀུ་མཱར། སྐ༌བ་དཔལ་
བརྩེགས། ཅོག་རོ་ཀླུའི་རྒྱལ་མཚན། ཞང་ཡེ་ཤེས་སྡེ་ལ་སོགས་པ་རྣམས་ཀྱིས་

194

༧གོང་ས་༧སྐྱབས་མགོན་ཆེན་པོ་མཆོག

འདུལ་བ། མདོ་སྡེ་སྣ་ཚོགས་དང༌། དེ་དག་གི་དགོངས་འགྲེལ་གྱི་བསྟན་བཅོས་གཙོ་
ཆེ་བ་རྣམས་བསྒྱུར་ཅིང་བཤད་སྒྲུབ་ཀྱི་སྡེ་ཆེན་པོ་བཙུགས།

རྒྱལ་རབས་བཞི་བཅུ་ཞེ་གཅིག་པ་ཁྲི་རལ་པ་ཅན་གྱི ས ་རབ་བྱུང་རེ ་ རེ ་ ལ་

འབངས་མི་ཁྱིམ་བདུན་བདུན་ཕུལ་བ་དང༌། གཙུག་ལག་ཁང་སྟོང་རྩ་བཞེངས་ཤིང༌།
དབུ་སྐྲ་ལ་དར་ཡུག་གཉིས་བཏགས་པའི་སྣེ་མོར་བླ་མཆོད་སྡེ་གཉིས་བཞུགས་སུ་

གསོལ་ནས་མཆོད་ཅིང་བཀུར་བ་སོགས་རྒྱལ་བསྟན་རིན་པོ་ཆེ་བཀུར་བའི་མཛད་

པ་མཐའ་ཡས། རྒྱ་གར་གྱི་མཁན་པོ་ཨཱ་ཙཱརྱ་ཛིན་མི་ཏྲ། སུ་རེནྡྲ་བོ་དྷི། ཤཱི་ལེནྡྲ་བོ་
དྷི། དཱ་ན་ཤཱི་ལ་སོགས་པཎྚི་ཏ་མང་པོ་སྤྱན་དྲངས། བོད་ཀྱི་མཁན་པོ་རནྟ་རཀྵི་ཏ་

དང༌། དྷརྨ་ཏཱ་ཤཱི་ལ། ལོ་ཙཱ་བ་ཛྙཱ་ན་སེ་ན། ཛ་ཡ་རཀྵི་ཏ་ལ་སོགས་པས་སྔོན་རྒྱལ་
རབས་གོང་མའི་དུས་ལོ་པཎ་རྣམས་ཀྱིས་ཆོས་བསྒྱུར་བའི་ཚེ་བོད་སྐད་ལ་གྲགས་
པའི་མིང་བསྒྱུར་དུ་མ་བཏུབ་པ་དང༌། གོ་དཀའ་བ་རྣམས་བསལ་ནས་ཐེག་པ་ཆེ་ཆུང་

གི་གཞུང་དང་མཐུན་པར་བསྒྱུར་བཅོས་གྱིས། ཞེས་རྒྱལ་པོའི་བཀའ་བཅད་ལྟར་
ཡུམ་རྒྱས་པ་ལ་འགྱུར་བཅོས་ནས་དུམ་བུ་བཅུ་དྲུག་ཏུ་མཛད། དེས་མཚོན་སྔར་
བསྒྱུར་བའི་གསུང་རབ་ཕལ་ཆེར་སྐད་གསར་བཅད་ཀྱིས་གཏན་ལ་ཕབ་པ་སོགས་

བོད་གངས་ཅན་གྱི་ལྗོངས་སུ་ནང་པ་སངས་རྒྱས་པའི་བསྟན་པ་རིན་པོ་ཆེ་གོང་ནས་
གོང་འཕེལ་དུ་དར་ཞིང་རྒྱས་པ་དེ་ལ་བསྟན་པ་སྔ་དར་ཞེས་གྲགས་པ་ཡིན།།

རྒྱལ་རབས་ཞེ་གཉིས་པ་གླང་དར་མས་སངས་རྒྱས་ཀྱི་བསྟན་པ་བསྣུབས་

ཤིང༌། དེའི་ཚེ་མཁན་ཆེན་ཞི་བ་འཚོའི་སློབ་རྒྱུད་དམར་ཤཱཀྱ། གཡོ་དགེ་འབྱུང༌།

གཙང་རབ་གསལ་གསུམ་མདོ ་སྨད་དུ་བྲོས ་པ་ལས། བླ་ཆེ ན་དགོངས་པ་རབ་

195

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གསལ་གྱིས་བསྙེན་པར་རྫོགས་ཤིང༌། དེ་ནས་རིམ་གྱིས་བོད་དུ་རབ་བྱུང་གི་སྡེ་
མང་པོ་འཕེལ། གཞན་ཡང་རྒྱ་གར་ཤར་ཕྱོགས་ཀྱི་པཎྜི་ཏ་དྷརྨ་པཱ་ལ། སཱདྷུ་པཱ་ལ་

སོགས༌མངའ་རིས་སྟོད་དུ་བྱོན་པ་ལས་བརྒྱུད་པ་དང༌། ཁ་ཆེའི་པཎ་ཆེན་ཤཱཀྱ་ཤྲཱི་
བོད་དུ་བྱོན་པ་ལས་བརྒྱུད་པ་སོགས་ཀྱིས་རབ་བྱུང་གི་སྡེ་ཆེས་ཆེར་འཕེལ། དེ་

དག་གི་དུས་སྐབས་ནས་བཟུང་རྒྱ་གར་གྱི་པཎ་གྲུབ་དུ་མ་བོད་དུ་བྱོན་པ་དང༌། བོད་

ཀྱི་ལོ་ཙཱ་བ་མཁས་པ་དུ་མ་ཞིག་དཀའ་སྤྱད་དྲག་པོས་རྒྱལ་བལ་གྱི་ཡུལ་དུ་བྱོན་ཏེ་

པཎ་གྲུབ་དུ་མའི་ཞབས་ལ་གཏུགས་ནས་གསེར་གྱི་ཡོན་ཕུལ་ཏེ་མདོ་སྔགས་ཀྱི་
ཆོས་མང་དུ་གསན་ནས་བོད་དུ་བསྒྱུར་ཞིང་སྤེལ་བ་དང༌། དེ་དག་ལས་བརྒྱུད་པའི་

མཁས་གྲུབ་རིམ་པར་བྱོན་པ་རྣམས་ཀྱིས་ཐུབ་པའི་བསྟན་པ་རིན་པོ་ཆེ་ཉམས་པ་

སླར་ཡང་གསོས་ཏེ། བོད་ལྗོངས་ཡོངས་རྫོགས་ཀྱི་ཁྱོན་ལ་སངས་རྒྱས་ཀྱི་བསྟན་པ་
ཉི་མ་ཤར་བ་ལྟར་གྱུར་པ་དེ་ལ་བསྟན་པ་ཕྱི་དར་ཞེས་གྲགས་པ་རེད།།

བོད་དུ་ནང་པའི་ཆོས་ལུགས་ཀྱི་གྲུབ་མཐའི་དབྱེ་བ་མིང་མི་འདྲ་བ་སྣ་ཚོགས་

ཡོད། དེ་ཡང་དཔེར་ན་རྙིང་མ་པ་ཞེས་པ་ལྟ་བུ་དུས་རབས་ཀྱི་སྒོ་ནས་མིང་བཏགས་
པ་དང༌། ས་སྐྱ་པ། སྟག་ལུང་པ། འབྲི་གུང་པ། འབྲུག་པ༌། དགེ་ལྡན་པ་ཞེས་པ་ལྟ་བུ་
ཆགས་ཡུལ་གྱི་ས་གནས་ཀྱི་སྒོ་ནས་མིང་བཏགས། ཀརྨ་བཀའ་བརྒྱུད། བུ་ལུགས་

པ་ཞེས་པ་ལྟ་བུ་སློབ་དཔོན་གྱི་སྒོ་ནས་མིང་བཏགས། བཀའ་གདམས་པ། རྫོགས་

ཆེན་པ། ཕྱག་ཆེན་པ། ཞི་བྱེད་པ་ཞེས་པ་ལྟ་བུ་གདམས་པའི་སྒོ་ནས་མིང་བཏགས་
པ་རེད།

དེ་འདྲའི་ཆོས་ལུགས་དེ་དག་ཚུར་བསྡུས་ན་རྙིང་མ་དང༌། གསར་མ་གཉིས་སུ་

196

༧གོང་ས་༧སྐྱབས་མགོན་ཆེན་པོ་མཆོག

འདུས་པ་ཡིན། གསར་རྙིང་གི་ཁྱད་པར་གང་གི་སྒོ་ནས་ཡིན་ནམ་སྙམ་ན། དེ་ནི་བོད་

དུ་དར་བའི་ཐེག་པ་ཆེན་པོའི་ཆོས་ལ་མདོ་དང་སྔགས་གཉིས་ཡོད་པའི་མདོ་ཕྱོགས་
ལ་གསར་རྙིང་གི་རྣམ་གཞག་མི་འཇོག་ཅིང༌། གཙོ་བོར་ཐེག་པ་ཆེན་པོའི་གསང་

སྔགས་ཀྱི་བསྟན་པ་དར་ཚུལ་གྱི་སྒོ་ནས་གསར་རྙིང་གཉིས་སུ་བཞག་པ་རེད། དེ་

ཡང་གོང་དུ་སྨྲས་པའི་བསྟན་པ་སྔ་དར་གྱི་སྐབས་ནས་བཟུང༌། པཎྜི་ཏ་སྨྲ�་ཏི་བོད་དུ་
བྱོན་པ་ཡན་ཆོད་དུ་བསྒྱུར་བ་ལ་གསང་སྔགས་སྔ་འགྱུར་དང༌། དེའི་བཤད་སྒྲུབ་ཀྱི་

རིང་ལུགས་འཛིན་པ་ལ་རྙིང་མ་པ་ཞེས་གྲགས་ཤིང༌། ལོ་ཙཱ་བ་རིན་ཆེན་བཟང་པོ་
ཚུན་ཆད་དུ་བསྒྱུར་བ་རྣམས་ལ་གསང་སྔགས་གསར་མ་ཞེས་གྲགས་པ་ཡིན།།

གསང་སྔགས་གསར་མའི་འགྱུར་ནི། ལོ་ཙཱ་བ་རིན་བཟང་གིས་སྤྱི་ལོ་༩༧༨ ལོ་

ནས་འགོ་ཚུགས། དེ་རྗེས་རིམ་བཞིན་འབྲོག་མི་དང༌། རྟ་ནག་འགོས་དང༌། ལྷོ་བྲག་
མར་པ་ལ་སོ ག ས་པ་རྣམས་ཀྱི ས ་ཀྱང་རྒྱུད་སྡེ ་ མང་པོ ་ བོ ད ་དུ་བསྒྱུར་ཏེ ་ གསང་

སྔགས་གསར་མའི་བསྟན་པ་རྒྱ་ཆེར་སྤེལ་བར་མཛད་པ་རེད། དེང་སང་བོད་དུ་ཡོད་
པའི་གྲུབ་མཐའ་དེ་རྣམས་ཀྱི་ནང་ནས་རྙིང་མའི་གྲུབ་མཐའ་དང༌། གསར་མ་བཀའ་

བརྒྱུད་པ། ས་སྐྱ་པ། དགེ་ལུགས་པ་བཅས་བཞི་པོ་འདི་རྣམས་དར་ཁྱབ་ཆེ་ཞིང་
གཙོ་ཆེ་བ་ཡིན།

དེ་ཡང་སྤྱི་ལོ་༨༡༠ ལོར་ཨོ་རྒྱན་གྱི་སློབ་དཔོན་ཆེན་པོ་པདྨ་སམ་བྷ་ཝ་བོད་དུ་

བྱོན་ཏེ་བསམ་ཡས་མཆིམས་ཕུར་སྒྲུབ་སྡེ་ཆེན་པོ་བརྒྱད་ལ་སོགས་པའི་རྒྱུད་དང་

སྒྲུབ་ཐབས་མང་དུ་བསྒྱུར། རྗེ་འབངས་ཉེར་ལྔ་སོགས་སྐལ་ལྡན་འདུས་པའི་ཚོམ་

བུར་གསང་ཆེན་རྡོ་རྗེ་ཐེག་པའི་ཆོསའཁོར་བསྐོར་བ་ལས་རིམ་གྱིས་བརྒྱུད་པ་ལ་

197

ནང་ཆོས་ངོ་སྤྲོད་སེམས་ཀྱི་དཔལ་ཡོན།

གསང་སྔགས་རྙིང་མའི་གྲུབ་མཐའ་དང་།

སྤྱི་ལོ་ ༡༠༡༢ ལོར་འཁྲུངས་པའི་མར་སྟོན་ཆོས་ཀྱི་བློ་གྲོས་རྒྱ་གར་དུ་ལན་

གསུམ་བྱོན་ནས། པཎ་ཆེན་ནཱ་རོ་པ་དང༌། མཻ་ཏྲི་པ་སོགས་བླ་མ་དུ་མའི་ཞབས་ལ་
གཏུགས། ཚད་ལྡན་གྱི་གཞུང་བཤད་བསྒྱུར་མཛད་དེ་རྗེ་བཙུན་མི་ལ་རས་པ་དང༌།

མཉམ་མེད་དྭགས་པོ་ལྷ་རྗེ་སོགས་ནས་བརྒྱུད་པ་ལ་བཀའ་བརྒྱུད་པའི་གྲུབ་མཐའ་
ཞེས་གྲགས་པ་དང༌། བཀའ་བརྒྱུད་པ་ལ་ནང་གསེས། ཀམ་ཚང་པ༑ འབྲི་གུང་པ།
སྟག་ལུང་པ། འབྲུག་པ་སོགས་བཀའ་བརྒྱུད་ཆེ་བཞི། ཆུང་བརྒྱད་དུ་གྲགས་པ་ཡོད།།

སྤྱི་ལོ་༡༠༣༤ ལོར་འཁྲུངས་པའི་འཁོན་དཀོན་ཅོག་རྒྱལ་པོས་འབྲོག་མི་ལོ་ཙཱ་

བའི་དྲུང་ནས་ནཱ་ལེནྡྲའི་མཁན་པོ་དཔལ་ལྡན་ཆོས་སྐྱོང་གྲུབ་པ་བརྙེས་པའི་མཚན་བི་
རཱུ་པ་དང༌། པཎ་ཆེན་ག་ཡ་དྷ་ར་ནས་བརྒྱུད་པའི་ལམ་འབྲས་གསན་ཞིང༌། ས་ཆེན་
གོང་མ་རྣམ་ལྔ་སོགས་ནས་བརྒྱུད་པ་ལ་ས་སྐྱ་པའི་གྲུབ་མཐའ་དང༌།

སྤྱི་ལོ་ ༡༠༣༩ ལོར་བི་ཀྲ་མ་ཤཱི་ལའི་མཁས་པ་ཆེན་པོ་དཱི་པཾ་ཀ་ར་ཤྲཱི་ཛྙཱ་ན་

བོད་དུ་ཕེབས་ཏེ་མདོ་སྔགས་ཀྱི་ཟབ་ཆོས་རྒྱ་ཆེར་སྤེལ་ཞིང༌། ཁུ་རྔོག་འབྲོམ་གསུམ་

སོགས་ནས་བརྒྱུད་པ་ལ་བཀའ་གདམས་པ་ཞེས་གྲགས་ཤིང༌། དེའི་གདམས་པའི་

བརྒྱུད་འཛིན་སྤྱི་ལོ་ ༡༣༥༧ ལོར་འཁྲུངས་པའི་འཇམ་མགོན་ཙོང་ཁ་པ་ཆེན་པོས་

བཅོམ་ལྡན་འདས་ཀྱི་བཀའ་དང༌། དེའི་དགོངས་འགྲེལ་གྱི་བསྟན་བཅོས་ཚད་ལྡན་རྒྱ་
གར་ནས་བོད་གངས་ཅན་གྱི་ལྗོངས་སུ་འགྱུར་རོ་འཚལ་ལ་ཐོས་བསམ་སྒོམ་གསུམ་

གྱི་སྒོ་ནས་སྒྲོ་འདོགས་བཅད་དེ། གསུང་རབ་ཀྱི་ཟབ་དོན་འཁྲུལ་པ་མེད་པར་ལེགས་
པར་འདོམས་པའི་བཀའ་ཁྲོལ། རྒྱལ་ཚབ་དང་མཁས་གྲུབ་སོགས་ནས་བརྒྱུད་པ་ལ་

198

༧གོང་ས་༧སྐྱབས་མགོན་ཆེན་པོ་མཆོག

རི་བོ་དགེ་ལྡན་པའི་གྲུབ་མཐའ་ཞེས་གྲགས་པ་ཡིན།

མི་འགའ་ཤས་ཀྱི་བསམ་པར། བོད་དུ་ཡོད་པའི་ས་དགེ་བཀའ་རྙིང་གི་ཆོས་

ལུགས་དེ་རྣམས་ཕྱི་པ་དང་ནང་པའི་ཆོས་ལུགས་ལྟར་གཞི་ལམ་འབྲས་བུའི་རྣམ་
གཞག་མང་པོ་ནས་མི་མཐུན་པའི་ཐ་དད་ཅིག་ཡིན་པར་བསམ་མཁན་ཡོད་ཤས་ཆེ་

ཡང༌། དེ་འདྲ་གཏན་ནས་མིན། རྒྱུ་མཚན་གསལ་པོར་བརྗོད་ན། དཔེར་ན་དེང་སང་

མཐོ ང ་བཞི ན ་པ་ནམ་མཁར་བགྲོ ད ་བྱེ ད ་ཀྱི ་ གནམ་གྲུ་ལྟ་བུར་མཚོ ན ་ན། ཕྱི འི ་
གཟུགས་ཆེ་ཆུང་དང་གཟུགས་དབྱིབས་མི་འདྲ་བ། ཁ་དོག་མི་འདྲ་བ། བཟོ་བོ་
མཁས་པ་སོ་སོའི་བློ་རྩལ་དང་ཉམས་མྱོང་གི་ཁྱད་པར་གྱིས་ནང་གི་འཕྲུལ་འཁོར་
གྱི་གནད་ཀ་དང༌། ཡོ་བྱད་སོགས་ཀྱི་བཟོ་ཁྱད་ཕྲན་བུ་མི་འདྲ་བ་ཡོད་པ་ཙམ་ལས།

དོན་དུ་གནམ་གྲུའི་རིགས་ཇི་ཙམ་ཞིག་ཡོད་ཀྱང་ཐམས་ཅད་མེ་རླུང་གི་ནུས་ཤུགས་

ལ་བརྟེན་ནས་འཕུར་ལྡིང་གིས་ནམ་མཁའི་ལམ་དུ་བགྲོད་པ་ལ་ཁྱད་པར་མེད་ཅིང༌།
གནམ་གྲུའི་རིགས་གཅིག་ཏུ་ངོས་འཛིན་དགོས་པ་ལྟར། བོད་ཀྱི་ནང་པའི་ཆོས་
ལུགས་དེ་དག་ཀྱང་རང་རང་གི་ཐོག་མའི་སྲོལ་འབྱེད་མཁས་གྲུབ་ཆེན་པོ་དེ་དག་

གིས་རང་གི་ཉམས་མྱོང་ལ་བརྟེན་ནས་གདུལ་བྱ་ལམ་ལ་འཁྲིད་པའི་ཐབས་མཁས་
ཀྱི་ཚུལ་ཕྲན་བུ་འདྲ་མིན་དང༌། བརྡ་དང་ཐ་སྙད་ཀྱི་ཁྱད་པར་སོགས་ཟུར་ཕྲན་བུ་རེ་

མི་འདྲ་བའི་ཁྱད་པར་ཡོད་པ་ཙམ་ལས། དོན་དུ་ཆོས་ལུགས་དེ་དག་གི་མཐར་ཐུག་
གི་བསྒྲུབ་བྱའི་གཙོ་བོ་ནི་སངས་རྒྱས་ཀྱི་གོ་འཕང་ཡིན་པར་གཅིག་ཅིང༌། དེ་སྒྲུབ་

བྱེད་ཀྱི་ཐབས་ཉམས་ལེན་གྱི་རིམ་པ་ཡང་གོང་དུ་བཤད་པ་ལྟར་ལྷག་པའི་བསླབ་པ་
གསུམ་ཡ་མ་བྲལ་ཞིང༌། ལྟ་བ་བཀར་བཏགས་ཀྱི་ཕྱག་རྒྱ་བཞི་ལས་མི་འདའ་བར།

199

ནང་ཆོས་ངོ་སྤྲོད་སེམས་ཀྱི་དཔལ་ཡོན།

མདོ་སྔགས་ཟུང་འབྲེལ་དུ་ཉམས་སུ་ལེན་པ་ལ་མི་མཐུན་པ་མེད་པར་གཅིག་པ་ཡིན་
པས་ཐམས་ཅད་མཐར་གཏུགས་ན་འབབ་ས་གཅིག་རང་ཡིན།

ཡང་མི་འགའ་ཤས་ནས་བོད་ཀྱི་ཆོས་དེ་བླ་མའི་ཆོས་རེད་ཅེས། སངས་རྒྱས་

ཀྱིས་གསུངས་པའི་ཆོས་མིན་པ་ལྟ་བུར་བརྗོད་མཁན་ཡོད་ཀྱང་དེ་འདྲ་མིན། གང་

ཡིན་ཞེ་ན། བོད་ཀྱི་ནང་པའི་ཆོས་ལུགས་ཐམས་ཅད་ཀྱི་རྩ་བའི་འབྱུང་ཁུངས་མདོ་

དང༌། རྒྱུད་སྡེ་རྣམས་ཐོག་མར་གསུང་པ་པོ་སྟོན་པ་སངས་རྒྱས་ཀྱིས་གསུངས། བར་
དུ་རྒྱ་གར་གྱི་པཎྜི་ཏ་ཆེན་པོ་རྣམས་ཀྱིས་མདོ་རྒྱུད་ཀྱི་དགོངས་དོན་རྣམས་དཔྱད་

གསུམ་རྣམ་པར་དག་པའི་རིགས་པའི་ལམ་ལས་དྲངས་ཏེ་བཤད་ཅིང་གཏན་ལ་ཕབ།
གྲུབ་ཐོབ་རྣལ་འབྱོར་པ་ཆེན་པོ་རྣམས་ཀྱིས་ཉམས་སུ་བླངས་ཏེ་རྟོགས་པ་ཚད་མ་

ཐུགས་རྒྱུད་ལ་འཁྲུངས་པའི་གདམས་པ་ཟབ་མོ། ཐ་མར་བོད་གངས་ཅན་གྱི་རྒྱལ་
བློན་བྱང་ཆུབ་སེམས་དཔའ་རྣམས་དང༌། སྔོན་གྱི་ལོ་ཙཱ་བ་བཀའ་དྲིན་ཅན་དེ་རྣམས་

ཀྱིས་ནོར་ལོངས་སྤྱོད་ལྟ་ཅི། ལུས་དང་སྲོག་ལའང་མི་ལྟ་བའི་དཀའ་སྤྱད་དང༌།
བརྩོན་འགྲུས་དྲག་པོས་རྒྱ་བལ་གྱི་ཡུལ་གྲུ་དུ་མ་ཆུ་བཞིན་ཉུལ་ཏེ་རྩོད་མེད་ཡོངས་
སུ་གྲགས་པའི་པཎྜི་ཏ་དང༌། གྲུབ་ཐོབ་མང་པོ་མཉེས་པ་གསུམ་གྱིས་མཉེས་པར་

བྱས་ནས་གདམས་པ་རྣམས་གསན་ཞིང༌། གསུང་རབ་བོད་སྐད་དུ་བསྒྱུར་བ་དེ་
རྣམས་ཡིན། དེ་དག་གཞི་དང་རྩ་བར་བཟུང་ནས་ཉན་བསམ་སྒོམ་གསུམ་བྱེད་པ་མ་

གཏོགས་དེ་དག་དང་མི་མཐུན་པའི་ཆོས་བོད་ཀྱི་བླ་མས་རང་བཟོ་བྱས་པ་གཅིག་
ཀྱང་མེད། དཔེར་ན་བོད་ཀྱི་ནང་པའི་ཆོས་པ་སུ་འདྲ་ཞིག་ཡིན་རུང༌། ཆོས་ཀྱི་གནད་

དོན་སྐོར་དོགས་སེལ་དང༌། ཁུངས་གཏུགས་དགོས་པ་ཅུང་ཟད་གཅིག་བྱུང་ནའང་

200

༧གོང་ས་༧སྐྱབས་མགོན་ཆེན་པོ་མཆོག

སངས་རྒྱས་ཀྱི་གསུང་ངམ། རྒྱ་གར་པཎ་གྲུབ་གང་རུང་ཞིག་གི་གསུང་ལ་ཁུངས་
གཏུགས་ནས་བྱེད་བཞིན་པ་ཡིན་ནོ།།

།།

201

ནང་ཆོས་ངོ་སྤྲོད་སེམས་ཀྱི་དཔལ་ཡོན།

ཡིག་ཐོག་ཕབ་བཤུ་བ།

རྣམ་གྲྭ་ཐུབ་བསྟན་ཡར་འཕེལ།
ཞུ་དག་པ།

རྣམ་གྲྭ་དགེ་བཤེས་འཇམ་དབྱངས་ཉི་མ།
བསྟན་འཛིན་བསམ་གྲུབ།

༸གོང་ས་མཆོག་གི་གསུང་འབུམ་ཕྱོགས་སྒྲིག་ཁང་
ནས་དཔར་འགྲེམས་ཞུས།

202

